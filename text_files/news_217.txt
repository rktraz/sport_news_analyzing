У першому колі Australian Open-2023 у жіночому одиночному розряді зустрілися, зокрема, українка Катарина Байндль та росіянка Камілла Рахімова. Перемогу у трьох сетах здобула Катарина - 7:5, 6:7(8-10), 6:1. Зазначимо, що під час матчу хтось із глядачів вивісив російський прапор, на що звернув увагу посол України в Австралії Василь Мірошниченко, котрий звернув увагу організаторів турніру на цей факт. "Я рішуче засуджую публічну демонстрацію російського прапора під час гри сьогоднішньої української тенісистки Катерини Байндль на Australian Open. Я закликаю Tennis Australia негайно застосувати свою політику “нейтрального прапора”, – написав Мірошниченко у твіттер. Зазначимо, Байндль вперше у кар’єрі вийшла у друге коло на Australian Open.