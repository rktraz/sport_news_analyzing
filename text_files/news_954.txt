Прем'єр-міністр Угорщини Віктор Орбан прокоментував своє відвідування товариського футбольного матчу між збірними Угорщини та Греції (2:1) у Будапешті. "Футбол – це не політика. Давайте не бачити того, чого немає. Збірна Угорщини – команда всіх угорців, де б вони не жили", - написав 59-річний політик на своїй сторінці у Facebook. Нагадаємо, під час цього матчу на плечі прем'єр-міністра було накинуто шарф із зображенням "Великої Угорщини" з частинами сусідніх держав у її складі.