Українська тенісистка Людмила Кіченок та латвійка Олена Остапенко вийшли до парного чвертьфіналу турніру WTA у Гвадалахарі (Мексика). У другому раунді інтернаціональний дует здобув вольову перемогу над чешкою Ліндою Фрухвіртовою та естонкою Каєю Канепі - 3:6, 6:1, 10:5. Матч тривав 1 годину 12 хвилин. За право вийти до півфіналу Кіченок та Остапенко посперечаються з чеським тандемом Барбора Крейчикова/Катерина Синякова. Зазначимо, що це буде їхній третій очний поєдинок. У 2021 році Людмила та Олена виграли матч в Індіан-Уеллс, а цього сезону чешки взяли реванш на Wimbledon. Нагадаємо, Кіченок та Остапенко зіграють у парному розряді на Підсумковому турнірі WTA Finals.