Після десяти поспіль сезонів у Лізі чемпіонів "Мотор" дебютував у другому за силою єврокубка – Європейській лізі. І стартував невдало. У Берліні запорізький клуб розгромно програв місцевому клубу "Фюхсе" – 27:38 (11:19). Наступним суперником "Мотора" стане датський "Скандерборг Орхус", який у стартовому турі переміг на виїзді "Єврофарм Пелістер" (Півнична Македонія) - 30:27. Очну зустріч заплановано на 1 жовтня. Акцентуємо, що всі команди-учасниці в Євролізі поділено на чотири підгрупи по шість клубів. У зону плей-оф вийдуть по 4 найкращі колективи з кожної групи. Нагадаємо, що президента головного інвестора "Мотора" компанії “Мотор Січ” В'ячеслава Богуслаєва затримали за державну зраду.