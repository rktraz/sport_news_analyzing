До тренерського штабу Руслана Ротаня у збірній України увійшов тренер із фізичної підготовки "Дніпра-1" Євген Баришніков, повідомила пресслужба "Дніпра-1". Раніше до тренерського штабу Ротаня увійшли Сергій Кравченко, Віталій Рева та Євген Гресь, які разом із в.о. головного тренера працюють у "Олександрії". Ротань керуватиме збірною України із приставкою в.о. до того моменту, поки команду не очолить на постійній основі Сергій Ребров.