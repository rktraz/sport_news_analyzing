Напередодні відбулися заключні матчі стадії 1/32 фіналу Кубка Англії. Зокрема, поточний лідер Англійської прем'єр-ліги "Арсенал" на виїзді зустрічався з "Оксфордом Юнайтед" та здобув перемогу – 3:0. Зазначимо, що до 61-ї хвилини рахунок не було відкрито і головний тренер "канонірів" Мікель Артета кинув у бій Олександра Зінченка . І через 2 хвилини після появи на полі українця Мохамед Ель-Ненні забив перший гол "Арсеналу" у цьому матчі, а на 70-й Едді Нкетіа подвоїв перевагу гостей та зняв усі питання про переможця. За право вийти до 1/8 фіналу лондонці посперечаються з чинними чемпіонами Англії та колишнім клубом Зінченка "Манчестером Сіті".