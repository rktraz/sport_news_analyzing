У четвертому турі групового етапу Єврокубка "Прометей" грав проти іспанського "Ховентуда Бадалона" і програв – 77:82 (18:23, 22:17, 8:25, 29:17). Підопічні Ронена Гінзбурга відверто провалили третю чверть, програвши із різницею у 17 очок. Спурт у заключній 12-хвилинці дозволив лише скоротити відставання у рахунку. "Прометей" зазнав другої поразки у чотирьох турах Єврокубка і посідає восьме місце групи А. У наступному матчі українці зустрінуться із явним аутсайдером "Цедевіта Олімпія" (Словенія), який програв усі свої ігри. Зустріч відбудеться 22 листопада.