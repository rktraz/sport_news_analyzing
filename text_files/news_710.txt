Чоловіча збірна України з баскетболу у рамках відбіркового турніру до чемпіонату світу-2023 зустрічалася у Ліворно із командою Італії. Для виходу на мундіаль підопічним Айнарса Багатскіса потрібно було виграти два заключні матчі у групі та сподіватися на хоча б по одній осічки обох конкурентів - Грузії та Ісландії. Однак, пазл розсипався вже після першого поєдинку українців. Італійці, які вже забезпечили собі місце у фінальному турнірі, гнані 8-тисячною спортивною ареною здобули перемогу - 85:75 (23:21, 20:22, 15:14, 27:18). Заключна гра проти Нідерландів стане для України формальністю та дозволить максимум піднятися на четверте місце у групі.