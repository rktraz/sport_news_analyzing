У рамках стартового туру відбіркового турніру "Скандинавського" чемпіонату світу-2023 з гандболу , який приймуть Данія, Норвегія та Швеція, жіноча збірна України зустрічалася з національною командою Люксембургу та здобула беззаперечну перемогу – 36:13. Найкращою гандболісткою матчу стала Євгенія Левченко, яка записала на свій рахунок 8 голів. Вже сьогодні пройде матч-відповідь. Переможець протистояння пройде у другий раунд відбору, де розіграють путівки на Мундіаль. Однак ні в кого немає сумнівів, що їм стануть підопічні Віталія Андронова – надто нерівні сили суперниць.