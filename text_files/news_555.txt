Даяна Ястремська , яка отримала від організаторів вайлд-кард, обіграла угорку Анну Бондар – 6:3, 6:4. А Леся Цуренко , яка пройшла сито кваліфікацій, також у двох сетах та практично з аналогічним рахунком обіграла китаянку Лінь Чжу – 6:4, 6:3. За право вийти до 1/16 фіналу Даяна посперечається з представницею Чехії Барборою Крейчиковою, сіяною під 16-м номером, а Леся - з хорваткою Донною Векіч. На жаль, у першому колі зачохлила свою ракетку Марта Костюк. Нещодавня тріумфаторка турніру в Остіні в завзятому 3-сетовому поєдинку поступилася Ребеці Петерсон (Швеція) – 5:7, 7:5, 5:7. Ще одна представниця України в одиночному розряді Ангеліна Калініна стартує на турнірі з матчу 1/32 фіналу проти чешки Лінди Фрухфіртової. Усі матчі за участю українок відбудуться завтра.