Жіночий "Прометей" у рамках 5-го туру групового раунду волейбольної Ліги чемпіонів у ролі господарок у Чехії приймав лідера квартету В італійську "Веро Воллей" і поступився – 1:3 (19:25, 18:25, 26:24, 14:25) . З двома набраними очками український колектив продовжує замикати турнірну таблицю своєї групи та втратив шанси на вихід у наступний раунд. Нагадаємо, що за регламентом турніру переможці п'яти груп безпосередньо вийдуть до чвертьфіналу. Усі другі команди та одна з третього місця з найкращими показниками утворюють пари, які розіграють путівки до 1/4 фіналу у двоматчевих протистояннях. Інші чотири клуби, що посіли треті місця, будуть переведені до чвертьфіналу Кубка ECV.