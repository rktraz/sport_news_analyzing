"Будівельник " достроково став учасником чвертьфіналу Кубка Європи ФІБА . Команда Валерія Плеханова посіла 2 місце в групі завдяки тому, що фінський "Карху" напередодні обіграв вдома ізраельський "Хапоель Хайфа" - 85:76 (19:21, 25:17, 22:25, 19:13). У чвертьфіналі кияни зіграють із переможцем матчі португальського "Порту" та французького "Шоле", які сьогодні в останньому турі розіграють перше місце в групі І. Зазначимо, що "Будівельник" свій заключний матч проведе також сьогодні проти "Левіце". Перший матч плей-оф відбудеться 15 березня. Додамо, що у чвертьфіналі Кубка Європи ФІБА українські клуби не грали із сезону-2019/20, коли у плей-оф пробився "Київ-Баскет".