І у другому матчі Кубка Біллі Джин Кінг Японія – Україна між Моюкою Учідзімою (№105 WTA) та Катаріною Завацькою (№339 WTA) перемогу святкувала українська тенісистка. Як і в першій зустрічі між Мартою Костюк та Мисакі Дої (7:6 (7-1), 6:4), перший сет завершився на тай-брейку перемогою українки – 7:6 (7-3). У другій партії перевага Катеріни була безперечною – 6:2. Після першого дня Україна повела – 2:0. Тепер для спільної перемоги у протистоянні з японками українській команді достатньо набрати одне очко у суботніх матчах. Завтра першими на корт вийдуть лідери своїх команд – Костюк та Учідзіма. Початок поєдинку – о 6:00 за Києвом.