16-й тур Серії А був незвичайним – усі 10 матчів було проведено в один день. Зокрема у Спеції місцевий однойменний клуб, за який виступає Віктор Коваленко , приймав "Аталанту" Руслана Малиновського. Поєдинок завершився результативною нічиєю – 2:2. Причому господарі після першого тайму вигравали – 2:0. Українцям довелося зіграти один проти одного небагато часу – на 78-й хвилині (за рахунку – 2:1) першим на полі з'явився Коваленко, а через 3 хвилини його приклад наслідував Малиноровський. Саме в час, що залишився, гості зрівняли рахунок – це зробив на 90+3 хвилині Маріо Пашаліч. Додамо, що гру українців фахівці оцінили середніми балами. Коваленко здобув 6,5 балів. Зазначимо, що "Аталанта" продовжує утримувати єврозонове 7 місце, а "Спеція" продовжує парити над зоною вильоту, займаючи 17 місце. Огляд матчу "Спеція" - "Аталанта".