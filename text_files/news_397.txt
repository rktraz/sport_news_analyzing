У другому півфіналі Клубного чемпіонату світу -2023 зустрілися "Реал" та єгипетський "Аль-Ахлі". Матч пройшов у столиці Марокко Рабаті на "Стад Мулай Абдула" та завершився великою перемогою чемпіонів європейської Ліги чемпіонів – 4:1. Андрій Лунін вийшов у стартовому складі "бланкос" та зіграв дуже надійно. В одному з ігрових епізодів українець здійснив приголомшливий сейв. Додамо, що пропустив гол Андрій із пенальті. У фіналі "Реал" зустрінеться із саудівським "Аль-Хілялем", який днем раніше у не менш результативному матчі обіграв бразильський "Фламенго" – 3:2. Фінал відбудеться у суботу, 11 лютого. Початок зустрічі – 21:00 за київським часом.