У протистоянні з румунським "Юнайтед Галац" підопічні Сергія Гупаленка відправили у ворота суперника 5 "сухих" м'ячів. Підсумок поєдинку був вирішений ще в першому таймі, в якому "Ураган" забив 4 голи. Таким чином клуб із Івано-Франківська відзначив 20-річний ювілей, який відбувся 25 жовтня. У паралельному матчі групи 4 "Бенфіка" не без проблем переграла угорський "Халадеш" – 3:1. У наступному турі лідери квартету зіграють між собою. Матч відбудеться 27 жовтня. Але, так як із групи виходять 3 команди, можна констатувати, що "Ураган" завдання з виходу до наступного раунду турніру фактично вже виконав.