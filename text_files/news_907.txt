У рамках 15-го туру чемпіонату Франції "Ренн" мінімально переміг "Тулузу" (2:1) і зберіг перед паузою проведення Чемпіонату світу-2022 третій рядок у турнірній таблиці Ліги 1. Завдяки цій перемозі "червоно-чорні" також встановили найкращий свій результат у XXI столітті. Підопічні Брюно Женезіо не програють вже 17 матчів у всіх турнірах поспіль. За цей час було здобуто 11 перемог. Лише двічі за всю історію у "Ренна" була довша серія. У період з листопада 1988 до квітня 1989 "Ренн" не програвав 22 матчі поспіль, а з травня по грудень 1982 - 20 ігор. Нагадаємо, "Ренн" є суперником "Шахтаря" з матчів плей-оф Ліги Європи , які пройдуть у лютому наступного року. Огляд матчу "Ренн" - "Тулуза".