У другий день кадетського чемпіонату Європи з фе хтування , який проходить у столиці Естонії Таллінні, медальний хет-трик зробили українські спортсмени. Одразу дві українки зійшли на п’єдестал в особистих змаганнях шпажисток. 15-річна киянка Емілі Конрад обміняла минулорічну "бронзу" на "золото"-2023. У фіналіЕмілі із рахунком 15:6 перемогла латвійку Софію Просіну. Крім того, вихованка Львівської академії фехтування Анна Максименко додала до звання віцечемпіонки світу серед кадеток "бронзу" континентальної першості. На третю сходинку п’єдесталу зійшов в особистих змаганнях рапірист Андрій Черкашин. Відзначимо, що до цього найбільшим досягненням 16-річного вихованця ДЮСШ "Армієць" була "бронза" на етапі ЄКЦ у Варшаві-2022.