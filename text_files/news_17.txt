Українська асоціація футболу (УАФ) відреагувала на рішення Печерського суду про продовження відсторонення президента організації Андрія Павелка від посади. В УАФ зазначили, що ця інформація не відповідає дійсності, а функціонер продовжує виконувати свої обов'язки. "Інформація про відсторонення від обійманої посади президента УАФ Андрія Павелка не відповідає дійсності. Сьогодні відбулося засідання щодо "продовження" строку дії тимчасового «відсторонення» президента УАФ Андрія Павелка від посади. Суд "продовжив" такий строк до 13 травня. Проте продовження de-jure та de-facto не відбулося. Рішення суду, яким уперше було частково задоволено клопотання прокурорів про тимчасове відсторонення Андрія Павелка, не набрало законної сили! Бо суддя встановив особливий порядок його виконання - рішення набуде чинності тільки після оскарження в апеляційній інстанції, - йдеться в заяві на сторінці УАФ у Facebook. Підписуйтесь на наш Youtube канал "Тому наразі таке рішення не набуло чинності. Андрій Павелко, як і генеральний секретар УАФ Юрій Запісоцький, оскаржили попередні ухвали суду й сьогодні продовжують виконувати свої посадові обов’язки. Апеляційний розгляд триває. Разом із тим прокурор узагалі не міг ініціювати продовження відсторонення, оскільки попереднє рішення не набуло чинності, а строк відсторонення навіть не розпочинався. Тобто фактично не було чого продовжувати", - зазначено в заяві.