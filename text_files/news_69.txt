Другий етап Кубка світу з біатлону в австрійському Хохфільцені продовжився чоловічою спринтерською гонкою, яку виграв Йоханнес Бйо. Норвежець чисто відстріляв на двох вогневих рубежах та випередив найближчого суперника – Емільєна Жаклена на 43 секунди. "Бронза" у ще одного представника Норвегії Стурли Легрейда, який, як і француз, допустив один промах на вогневому рубежі. Додамо,що у Контіолахті на першому етапі Кубка світу з біатлону сезону-2022/23 у спринті також перемогу здобув молодший із братів Бйо. Українські біатлоністи виступили гнітюче. Найкращий з українців – Антон Дудченко фінішував 38-м. Тарас Лесюк фінішував у шостому десятку, Артем Пріма – у сьомому, а Богдан Цимбал та Віталій Мандзин – аж у дев'ятому. Результати гонки. ... Нагадаємо, днем раніше також безбарвно виступили українські біатлоністки.