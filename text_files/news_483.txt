У Європейському гімнастичному союзі (European Gymnastics) прокоментували заяви Міжнародного олімпійського комітету (МОК) про можливий допуск російських та білоруських спортсменів до міжнародних турнірів у нейтральному статусі. "У European Gymnastics минулими вихідними пройшло коротке обговорення цього питання. Прийшли до висновку, що на даний момент залишається чинним рішення від березня 2022 року, згідно з яким спортсменам з Росії та Білорусі не дозволяється брати участь у європейських змаганнях з гімнастики, включаючи чемпіонат Європ", - цитує заяву пресслужби European Gymnastics xsport.ua. "Заяви МОК і FIG (Міжнародної федерації гімнастики), що прозвучали, занадто незрозумілі, щоб виносити якесь інше рішення. European Gymnastics запитала FIG, чи можуть вони зв'язатися з МОК для більшої ясності, і FIG повідомила, що обговорить цю тему на зустрічі 1 та 2 березня. Виконком European Gymnastics має намір повернутися до обговорення питання про допуск, як тільки матиме чіткішу інформацію від МОК та FIG", - зазначено в заяві.