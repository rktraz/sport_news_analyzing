В австрійському Хохфільцені стартував другий етап Кубка світу-2022/23 з біатлону. Жіночий спринт виграла Деніз Херрманн-Вік . Німка чисто відстріляла на двох вогневих рубежах. Один промах на стійці не дозволив Маркеті Давидовій виграти гонку – чешка відстала від Деніз на 18 секунд. Замкнула п'єдестал француженка Жулі Сімон, яка також на стійці допустила одну помилку. Українки продовжили невдалий виступ на КС. Найкраща - Анастасія Меркушина фінішувала 35-ою. Дар'я Блашко та Олена Білосюк завершили гонку на 56 та 57-ій позиціях відповідно, а Олександра Меркушина та Ганна Кривонос на 72 та 73 місці відповідно. І якщо зі стрільбою у наших біатлоністок все пройшло більш-менш нормально, то функціонально українки поки що не готові. Додамо, що до гонки переслідування кваліфікувалися лише три українки. Спринт. Жінки. ...