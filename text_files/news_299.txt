Федерація тенісу Австралії, яка відповідає за проведення Australian Open-2023 , випустила заяву, в якій йдеться про заборону проносити на трибуни прапори Росії та Білорусі. Нагадаємо, російських та білоруських тенісистів допущено на турнір, проте виступати вони можуть лише в нейтральному статусі, тобто без прапора та гімну. При цьому раніше нічого не йшлося про заборону вболівальникам використовувати символіку цих двох країн. "Вчора мав місце інцидент, коли прапор (РФ, - прим. LB.ua) розмістили на трибунах. Заборона набирає чинності негайно@, – резюмовано у пресрелізі. Ініціатором такого рішення організаторів став посол України в Австралії Василь Мірошниченко , який запостив картинку у своїх соцмережах з матчу першого раунду українки Катарини Байндль та росіянки Камілли Рахімової - 7:5, 6:7(8-10), 6:1.