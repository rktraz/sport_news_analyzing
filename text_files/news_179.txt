У рамках 19-го туру чемпіонату Бельгії "Кортрейк", за який на правах оренди виступає гравець "Руха" українець Олексій Сич, на виїзді обіграв клуб "Ауд-Хеверле" – 3:2. На рахунку 21-річного вихованця рівненського футболу в цьому матчі один гол і стільки ж асистів. Зазначимо, цей гол став дебютним для захисника у бельгійському чемпіонаті. Результативні дії Олексія не залишилися поза увагою фахівців – за версією порталу SofaScore українець увійшов до збірної туру. Додамо, що завдяки цій перемозі клуб Сича змінив у турнірній таблиці 16-те місце на 15-те.