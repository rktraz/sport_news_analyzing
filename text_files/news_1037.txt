Лише 8 колективів візьмуть участь у чоловічій Суперлізі сезону-2022/2023, повідомляє пресслужба Федерації баскетболу України. До них не увійшов найсильніший колектив країни "Прометей" . Клуб із дніпропетровщини не виконав умови оплати внесків на участь у Суперлізі та зосередиться на виступах у Латвійсько-естонській лізі. Зазначимо, свої попередні заявки на участь у чемпіонаті клуби мали підтвердити до 10 жовтня включно. Через фінансову скруту не підтвердив свою участь у чемпіонаті та МБК "Миколаїв". Однак у вищому дивізіоні Миколаїв все ж таки матиме свого представника – ним став "Ніко-Баскет". Учасники Суперліги-2022/23: "Будівельник" (Київ), "Дніпро" (Дніпро), "Київ-Баскет" (Київ), "Запоріжжя" (Запоріжжя), "Черкаські Мавпи" (Черкаси), БІПА-Одеська область, "Старий Луцьк-Університет" (Луцьк), "Прикарпаття-Говерла" (Івано-Франківськ). Турнір стартує 22 жовтня.