Півзахисник "Шахтаря" Дмитро Криськів увійшов до квартету претендентів на звання найкращого гравця тижня у Лізі Європи , повідомляє пресслужба УЄФА. У першому стиковому матчі ЛЄ проти "Ренна" (2:1) Криськів відкрив рахунок і взяв участь в атаці, яка призвела до пенальті у ворота суперника. Також на звання найкращого гравця тижня ЛЄ претендують форвард "Манчестера Юнайтед" Маркус Рашфорд, вінгер "Севільї" Лукас Окампос та захисник "Монако" Аксель Дісасі. Зазначимо, матч-відповідь у Франції відбудеться за тиждень – 23 лютого.