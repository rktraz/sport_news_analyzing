Промоутер чемпіона світу в суперважкій вазі за версіями WBA, WBO, IBO, IBF і The Ring Олександра Усика (20-0, 13 КО) Олександр Красюк повідомив ймовірну дату бою його клієнта проти власника поясу WBC Тайсона Ф'юрі (32-0-1, 23 КО). За словами Красюка, поєдинок може відбутися за боксерськими мірками дуже скоро. "Ми маємо зараз робочі дати. Це проміжок часу з 18 лютого до 4 березня. Це три вікенди. 18, 25 лютого та 4 березня. Будь-якої з цих субот може відбутися поєдинок. Поки що робочою датою є 18 число, але фінально ми затвердимося після поєдинку 3 грудня", - заявив промоутер в ефірі yuotube-каналу BoxOffice. Нагадаємо, 3 грудня у Ф'юрі відбудеться третій бій із Дереком Чісорою.