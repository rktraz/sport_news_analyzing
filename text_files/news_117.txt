Український представник суперважкої вагової категорії Віктор Вихрист (11-0, 7 КО) здобув чергову перемогу на професійному ринзі. Під час вечора боксу в німецькому Геппінгені 30-річний українець у 8-раундовому поєдинку здолав 47-річного американського ветерана Франкліна Лоуренса (21-4-2, 16 КО). Усі судді одноголосно віддали перемогу українцеві. Зазначимо, що у п'ятому раунді Вихрист відправив свого опонента в нокдаун, але той зумів продовжити бій.