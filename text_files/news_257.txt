Англійська прем'єр-ліга першою з топ-ліг Європи рестартанула після закінчення Чемпіонату світу-2022 у Катарі. Зокрема, у 17 турі лідер чемпіонату "Арсенал" у лондонському дербі приймав "Вест Гем" та здобув вольову перемогу – 3:1. "Каноніри" першими пропустили, але у другому таймі зуміли відповісти трьома "сухими" голами. Зазначимо, що у складі господарів на полі після тривалої перерви, спричиненої травмою, з'явився Олександр Зінченко. Українець відіграв останні 20 хвилин. Завдяки цій перемозі підопічні Мікеля Артети зміцнили своє лідируюче становище у турнірній таблиці і, незважаючи на те, що до Нового року буде зіграно ще один тур, завершать 2022 рік на першому місці в АПЛ. Огляд матчу "Арсенал" - "Вест Гем".