"Прометей" у рамках другого туру баскетбольного Єврокубку зустрічався у Брешії з однойменним клубом і зазнав нищівної поразки – 70:104 (18:21, 24:27, 12:28, 16:28). Відносно рівна боротьба йшла лише у перших двох чвертях, програних українським клубом загалом у 6 очок. У другій половині матчу італійський клуб увімкнув форсаж і довів свою перевагу у рахунку до 34 очок. Нагадаємо, що у стартовому поєдинку групового раунду Єврокубка "Прометей" здобув перемогу з рахунком 82:71 над литовським "Літкабелісом" (82:71). У наступному матчі турніру команда з Слобожанська 26 жовтня прийме в Ризі турецький "Бурсаспор".