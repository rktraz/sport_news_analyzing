Колишній головний тренер "Динамо" Олександр Хацкевич не затримався надовго в чемпіонаті Кіпру. Після поразки від добре відомого тим же динамівцям по Лізі Європи АЕКу в чемпіонаті Кіпру (0:4) керівництво "Карміотиси" звільнило білоруського фахівця, повідомляє transfermarkt.world. Нагадаємо, Хацкевич очолив "Карміотису" 18 вересня. Під його керівництвом команда провела 6 матчів, у яких здобула три перемоги та двічі програла. Після звільнення Хацкевича "Карміотиса" зуміла провести один матч, який напередодні завершила внічию проти добре відомого українським фанам з виступу "Дніпра-1" у Лізі конференцій "Аполлона" – 1:1. Зараз команда у чемпіонаті Кіпру йде десятою.