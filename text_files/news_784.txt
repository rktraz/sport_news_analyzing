На чемпіонаті світу з кульової стрільби , який проходить у єгипетській столиці Каїрі, збірна України здобула третю медаль. Її володарем став Віктор Банькін , який у стрільбі з пістолета на дистанції 50 метрів програв лише сербу Даміру Мікецу та китайцю Бовену Чжану. ЧС-2022. Кульова стрільба. Пістолет, 50 м – чоловіки. Раніше медаль аналогічної гідності завоював Павло Коростильов у стрільбі з пневматичного пістолета на 10 метрів. Також наша чоловіча збірна у складі Івана Ткаленка, Данила Грінника і Олексія Вятчина здобула "срібло" у стрільбі з малокаліберної гвинтівки на 50 метрів. Зазначимо, що на ЧС-2022 Україна представлена у 15 жіночих, 16 чоловічих та семи змішаних дисциплінах.