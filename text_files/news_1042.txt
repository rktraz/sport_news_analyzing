Напередодні у Ташкенті завершився чемпіонат світу з дзюдо. Збірна України на цьому турнірі завоювала одну медаль – бронзовою призеркою у категорії до 78 кг стала Єлизавета Литвиненко , яка у сутичці за медаль сенсаційно здолала чинну олімпійську чемпіонку, японку Сорі Хамаду. На попередніх двох чемпіонатах Україна також брала одну медаль: 2019-го "золото" здобула Дар’я Білодід , а 2021-го "бронзу" виграв Яків Хаммо. Підписуйтесь на наш Tелеграм канал Три лідери української збірної – Білодід, Хаммо та Богдан Ядов не пробилися у столиці Узбекистану навіть до бронзових поєдинків. Україну на світовому форумі представляли 13 спортсменів: дев'ять чоловіків та чотири жінки.