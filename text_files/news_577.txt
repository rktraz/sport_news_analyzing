Президент Української асоціації футболу (УАФ) Андрій Павелко переобиратиметься до Виконкому УЄФА , повідомляє Sportarena.com. Заявку Павелка успішно схвалено. Вибори заплановані на 5 квітня. Під час конференції УЄФА також буде проведено голосування за переобрання головою організації Александера Чеферіна. Павелко входить до Виконкому УЄФА з лютого 2019 року. Раніше Україну представляв у комітеті Григорій Суркіс. Павелко з початку 2015 року очолює УАФ (раніше – Федерацію футболу України).