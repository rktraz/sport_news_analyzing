Італійська федерація боксу (FPI) повідомила, що не планує приєднуватися до бойкоту чемпіонату світу серед жінок і активізує підготовку до цієї події, інформує The Inside the Games. Таким чином, "Скуадра Адзурра" не підтримала 11 країн, які вирішили бойкотувати турнір через допуск росіян та білорусів , і тому розпочала тренувальний підготовчий збір для 10 боксерів. Президент FPI Флавіо Д'Амброзі заявив, що Національний олімпійський комітет Італії (CONI) не давав йому вказівок відмовитися від участі у чемпіонаті світу серед жінок. "Я не бачу нічого, що могло б перешкодити нашій участі", - заявив Д'Амброзі. Нагадаємо, флагманський захід Міжнародної асоціації боксу (IBA) має відбутися з 14 по 26 березня у столиці Індії Нью-Делі.