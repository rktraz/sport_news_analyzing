Одинадцять матчів фани "Чорноморця" чекали на першу перемогу своєї команди в поточному розіграші Української прем'єр-ліги. І ось ця подія – вже історія. У рамках 12-го туру одесити здобули мінімальну, виїзну перемогу над "Минаєм" – 1:0. Гол, який вирішив ісход поєдинку, у самому дебюті матчу записав на свій рахунок Ілля Путря з пенальті. Зазначимо, що з 71-ї хвилини гості залишилися у меншості - за другу жовту картку було вилучено Джеймса Манджрекара. Незважаючи на перемогу, "Чорноморець" із 6-ма очками не зрушив з останнього ряду турнірної таблиці. Тим не менш, одесити до 3-х очок скоротили своє відставання від того ж "Минаю" (14-е місце) і до 1-го очка – від "Інгульця" (передостаннє місце), у якого, щоправда, гра в запасі. Не обійшлося без вилучення ще в одному матчі ігрового дня. У львівському дербі "Львів" - "Рух" перемогу святкували номінальні господарі – 2:1. Перший тайм завершився з рахунком – 2:0, а на першій же хвилині другого тайму "Рух" залишився у меншості – за дві жовті картки було вилучено Богдана Бойчука, якій тільки у першому таймі вийшов на заміну замість отримавшого травму нігерійця Брайта Енобахарі. Незважаючи на те, що гості грали у меншості, їм вдалося забити один гол, проте цього не вистачило, щоб уникнути поразки. У турнірній таблиці УПЛ "Львів" піднявся на 12 місце, набравши 9 очок. "Рух" залишився на десятому місці, маючи 11 балів.