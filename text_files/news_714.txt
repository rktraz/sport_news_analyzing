Колишній чемпіон світу у трьох вагових категоріях Василь Ломаченко (17-2, 11 КО) перед боєм проти абсолютного чемпіона легкої вагової категорії Девіна Хейні (29–0, 15 KO) висловився про свою кар'єру. На думку українця, він є непереможеним на профіринзі. І це незважаючи на дві поразки. "На мою думку, я не програв жодного бою в професійному боксі. Ось чому я дуже добре сплю. Я непереможений? Так. На мій погляд, так", - заявив боксер. Нагадаємо, поєдинок Хейні - Ломаченко має відбутися 20 травня у Лас-Вегасі (США) на MGM Grand Garden Arena.