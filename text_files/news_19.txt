Сьогодні Печерський районний суд столиці ухвалив рішення про відсторонення Юрія Запісоцького з посади генерального секретаря Української асоціації футболу (УАФ), повідомляє sport.ua. Термін відсторонення - до 13-го травня. Запісоцький проходить у кримінальній справі щодо розкрадання коштів на будівництві заводу зі штучних футбольних полів. Ще в листопаді йому було обрано запобіжний захід у цій справі: арешт або застава. Майже одразу УАФ "Маркетинг" сплатили заставу у розмірі майже 10 млн грн. Відзначимо, що 17-го лютого суд задовольнив клопотання про відсторонення Запісоцького від посади генерального секретаря УАФ. Тоді та ухвала так і не набрала законної сили, оскільки сторона захисту подала апеляцію.