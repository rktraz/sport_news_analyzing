Всесвітня боксерська асоціація (WBA) поновила рейтинги боксерів у вагових категоріях за минулий місяць. Боксером січня визнали чемпіона WBA Regular у легкій вазі Джервонту Девіса (28-0, 26 КО), який у конкурентному бою проти Ектора Луїса Гарсії (16-1, 10 КО), все ж таки зумів здобути дострокову перемогу. Також асоціація зробила почесну відзнаку українського чемпіона у найлегшому дивізіоні Артема Далакяна (22-0, 15 КО) за поєдинок з костариканцем Давидом Хіменесом (12-1, 9 КО). Нагадаємо, Далакян вкотре зумів захистити титул, вигравши бій у Хіменеса одноголосним рішенням суддів.