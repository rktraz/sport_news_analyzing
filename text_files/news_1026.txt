Напередодні завершився 4 тур групового етапу Ліги чемпіонів , який визначив квінтет команд, які вже гарантували собі вихід у плей-оф турніру. Серед них виявився і "Брюгге" українців Романа Яремчука і Едуарда Соболя. Це стало можливим після того, як бельгійський клуб вистояв у Мадриді проти "Атлетіко" – 0:0. Зазначимо, що останні 10 хвилин матчу гості догравали в меншості, а українці на поле "Ванда Метрополітано" не вийшли, просидівши весь поєдинок "на лавці". Варто зазначити, що "Брюгге" - єдина команда в пелотоні ЛЧ, ворота якої залишаються "сухими". У паралельній зустрічі групи В "Порто" в Леверкузені розтрощив "Баєр" - 3:0. Додамо, що окрім "Брюгге" до 1/8 фіналу ЛЧ вийшли також "Наполі", "Реал", "Манчестер Сіті" та "Баварія". Огляд матчу "Атлетіко" - "Брюгге". Огляд матчу "Баєр" - "Порто".