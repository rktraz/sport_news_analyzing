Після двох заключних гонок чемпіонату світу з біатлону у німецькому Обергофі президент Федерації біатлону України Іван Крулько підбив підсумок виступів українських спортсменів. Він погодився зі старшим тренером Юраєм Санітрою у тому, що Україна мала хороші результати в особистих гонках , але не в естафетах. Негативні результати в естафетах очільник федерації біатлону України пояснив "лотереєю" на вогневих рубежах: спортсменам доводилося працювати в умовах пориву вітру. "Почали дуже здорово, вважаю. Результати Дмитра Підручного - п'яте місце у спринті, восьме - у персьюті, три біатлоністи відібралися у масстарт, один з них запасний, Артем Тищенко показав прекрасний результат в індивідуальній гонці, його особистий рекорд. Закрив всі чотири "нулі" - повірте, в Обергофі це важко зробити, з цим мало, хто впорався. Тому не можна сказати, що чемпіонат світу був зовсім провальним. Хоча, безперечно, від кожної гонки хочеться кращих результатів", - цетує президента ФБУ suspilne.media . "Очікували цього від естафет, але вони пройшли під акомпанемент "лотереї": пориви вітри, у когось закривалися мішені, а хтось робив багато кіл навіть з додатковими патроном. Але головне - маємо закінчити успішно цей сезон і спробувати наробляти нові підходи, щоб у нас підростала зміна, молодь команди. Кого ми будемо тренувати на наступні сезони, і як нам повернутися в еліту світового біатлону", - додав Крулько. Порівнюючи результати у чоловічій та жіночій збірних України голова федерації визнав кризу зі зміною поколінь у жіночій команді. "З чоловічою збірною у нас ситуація склалася, хоча історично в українському біатлоні було навпаки - жінки краще виступали. Що стосується жінок - у нас є криза та зміна поколінь, яку видно неозброєним оком. Як воно буде далі - поживемо та побачимо, після сезону озвучимо все для вболівальників та ЗМІ. Працюємо над тим, щоб посилити підходи для роботи жіночої збірної з точки зору тренерського потенціалу", - підсумував Крулько. Усі результати України у заліковій зоні на ЧС-2023: Прямо скажемо, результати невтішні.