Міністр спорту та туризму Польщі Каміль Бортнічук заявив, що 40 країн виступлять проти участі росіян та білорусів у літніх Олімпійських іграх-2024. Як повідомив Бортничук, 10 лютого відбудеться зустріч міністрів спорту з близько 40 країн, у тому числі з ЄС, Великобританії, Австралії, Канади, Південної Кореї, Японії, де обговорюватиметься це питання. "Безумовно, це буде жорстка позиція, яка протистоятиме участі представників Росії та Білорусі в Олімпійських іграх. Я дав би МОК шанс на саморефлексію, ще не притискаючи їх до стіни. Ми маємо час для цього. Ігри у середині наступного року. Замість того, щоби відразу принижувати партнерів, спочатку варто дати шанс на саморефлексію", - цутує Бортнічука xsport.ua.