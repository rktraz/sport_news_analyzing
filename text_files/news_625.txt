Старший тренер чоловічої команди України Юрай Санітра прокоментував виступ українців в індивідуальній гонці на етапі Кубка світу у шведському Естерсунді. "Як команда, я думаю, ми знову показали хороший результат. Усі п'ять спортсменів боролися за те, аби завоювати якомога вищу позицію в Кубку Націй. Хорошим бонусом для нас є 12-те місце Антона Дудченка. Він показав на трасі дуже хороший хід. Здивував сьогодні стрільбою Денис Насико, який теж продемонстрував свій найкращий результат. Денису було складно, бо він тримав у голові, що може боротися за хороший результат. Мені сподобалося, як він відпрацював на заключній стрільбі, бо не поспішав: відпрацював всі постріли і відклав, коли потребував того. Дуже професійно впорався з останнім вогневим рубежем", - заявив Санітра в ексклюзивному інтерв’ю suspilne.media . "Загалом ми завоювали хорошу кількість очок для того, щоб трохи відірватися від фінів та словенців у Кубку Націй", - зазначив словацький фахівець. Нагадаємо, Антон Дудченко був на фініші 12-м, Денис Насико – 25-м, Богдан Цимбал – 39-м, Артем Пріма – 46-м, а Артем Тищенко – 54-м. За відсотності лідерів норвезької збірної братів Бьо та Стурли Легрейда переможцем став німець Бенедикт Долль.