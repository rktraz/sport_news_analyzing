У французькому Ансі відбулася передостання гонка третього дня третього етапу Кубка світу з біатлону – чоловіча гонка переслідування на 12,5 км з чотирма вогневими рубежами. Весь п'єдестал дістався норвежцям. Перемогу здобув Стурла Легрейд , який допустив одну помилку. На один штрафний круг більше від чемпіона пробіг Ветле-С'ястад Крістіансен, який відстав у підсумку на 25 секунд і завоював "срібло". Замкнув п'єдестал лідер поточного сезону Кубка світу Йоханнес Бйо , який стартував з поул-позишн з гандікапом у 18 секунд. Артем Прима вперше в сезоні для українських біатлоністів пробився до топ-10. 35-річний вихованець чернігівської школи біатлону стартував 18-м і зумів по ходу гонки відіграти 8 позицій. За підсумками гонки потрапили в залікові очки ще двоє українців. Антон Дудченко фінішував 31-м, а Богдан Цимбал – 35-м. Результати гонки переслідування. Чоловіки. ...