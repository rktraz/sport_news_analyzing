Її здобула наша чоловіча збірна у стрільбі з малокаліберної гвинтівки. На чемпіонаті світу з кульової стрільби , який проходить у єгипетському Каїрі, чоловіча збірна України у складі Івана Ткаленка, Данила Грінника і Олексія Вятчина здобула "срібло" у стрільбі з малокаліберної гвинтівки на 50 метрів. У фіналі наші хлопці поступилися національній команді США – 10:16. Бронзовий комплект нагород дістався спортсменам із Індії. Варто сказати, що для України це друга медаль на цьому ЧС. Раніше бронзу здобув Павло Коростильов у стрільбі з пневматичного пістолета на 10 метрів.