У рамках 9-го туру групового етапу Єврокубку баскетбольний "Прометей" зустрічався з "Венецією" та здобув трудову перемогу – 75:71 (14:19, 16:17, 24:13, 21:22). Все вирішила третя чверть поєдинку, виграна слобожанським клубом із різницею в 11 очок. Найрезультативнішим гравцем матчу став баскетболіст "Прометея" Ді Джей Кеннеді, який набрав 27 очок. Зазначимо, що це вже друга поспіль перемога "Прометея" у Єврокубку. Раніше українці обіграли румунську "Клуж-Напоку" - (105:82). "Прометей" йде на 4-й позиції у турнірній таблиці. Лідер – іспанський "Ховентуд".