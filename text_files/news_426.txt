Класичною індивідуальною жіночою гонкою з чотирма вогневими рубежами продовжився чемпіонат світу з біатлону в німецькому Оберхофі. Перемогу здобула лідер збірної Швеції Ханна Еберг. Її співвітчизниця Лінн Перссон відстала на 10 секунд і стала віце-чемпіонкою. Ще за 18 секунд фінішувала італійка Ліза Віттоцці. Українки виступили прогнозовано жахливо. Це насамперед стосується точності стрільби. На трьох Юлія Джима, Любов Кіп'яченкова та Ганна Кривоніс настріляли 19 штрафних хвилин. У підсумку найкраща з українок – Джима у протоколі замкнула 4-й десяток. Зазначимо, що четверта раніше заявлена учасниця від України в гонці Анастасія Меркушина на старт не вийшла за рішенням тренерського штабу – їй дали відпочити. Результати гонки: …