У Мельбурні стартувала кваліфікація першого в сезоні турніру "Великого шолома" - Australian Open. Сіто першого раунду успішно подолали українки Катарина Завацька (WTA 309) та Дар'я Снігур (№148 WTA), які переграли Єву Веддер (Нідерланди, WTA 221) та мексиканку Фернандо Контрерас Гомес (№167 WTA) відповідно. І якщо Завацька завершила свій матч у двох сетах (6:2, 6:3), то Снігур довелося докласти всіх зусиль, щоб у трьох сетах зламати опір своєї суперниці - 6:3, 6:7(8-10), 6 :4. У наступному раунді Завацька зустрінеться з російською тенісисткою Ерікою Андрєєвою, а Снігур – із чешкою Брендою Фругвіртовою.