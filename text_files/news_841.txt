Українець завоював із "Перуджею" перший титул у сезоні. Українець Олег Плотницький із "Перуджею" завоював волейбольний Суперкубок Італії. Спочатку "Дияволи" у півфіналі обіграли "Трентіно" – 3:2. А у битві за титул з тим самим рахунком обіграли чинних чемпіонів країни – "Любе Чивітанову". Плотницький заробив 11 очок, а після матчу капітана збірної України визнали MVP турніру. Раніше у складі "Перуджі" Плотницький двічі ставав срібним призером чемпіонату Італії та вигравав Кубок Італії у сезоні-2021/22.