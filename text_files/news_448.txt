Федерацію шахів Росії (ФШР) включили до Азіатської шахової федерації (ACF), повідомляє xsport.ua. Делегати генеральної асамблеї ACF проголосували за включення ФШР до складу організації. Голосування відбулося сьогодні, 28 лютого, в Абу-Дабі (ОАЕ). За включення ФШР проголосувало 29 делегатів, проти – 1, утрималось – 6. Рішення про перехід ФШР з Європейського шахового союзу (ECU) до ACF було ухвалено наглядовою радою організації 14 квітня 2022 року. 22 лютого цього року рада Міжнародної шахової федерації (FIDE) схвалила рішення ФШР перейти до ACF.