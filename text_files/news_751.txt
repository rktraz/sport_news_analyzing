29 жовтня в Madison Square Garden у Нью-Йорку відбудеться поєдинок між колишнім чемпіоном світу у трьох вагових категоріях Василем Ломаченком (16-2, 11 KO) та американцем Джемейном Ортісом (16-0-1, 8 KO). Перед цим боєм суперник українця зробив заяву, в якій охарактеризував подальший свій кар’єрний шлях після перемоги над Василем. "Ломаченко - чудовий боєць, але я тут, щоб перемагати. Коли я переможу в цьому бою, то націлюся на можливість битися за титул. І мрія стане реальністю", - наводить слова Ортіса Boxing Scene. Востаннє українець боксував 11 грудня 2021 року, коли на тій же арені у Нью-Йорку одноголосним рішенням переміг Річарда Коммі. Ортіс попередній раз виходив на ринг у травні. Тоді він переміг за очками ексчемпіона світу Джамела Херрінга, змусивши того завершити кар'єру. Нагадаємо, о нук легендарного Мохаммеда Алі проведе бій в андеркарді поєдинку Ломаченка та Ортіса.