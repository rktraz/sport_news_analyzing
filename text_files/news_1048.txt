У центральному матчі всього першого кола іспанської Ла Ліги зустрічалися лідери поточного чемпіонату – "Реал" та "Барселона". Матч відбувся у Мадриді та завершився перемогою господарів – 3:1. Гандікап у два м'ячі "бланкос" заклали ще у першому таймі після точних ударів Каріма Бензема (12-та хвилина) та Федеріко Вальверде (35). Другий тайм пройшов під диктування гостей, які на 83-й хвилині після голу Феррана Торреса зуміли повернути інтригу у матчі. Однак, врятувати гру каталонцям не вдалося, оскільки в кінці поєдинку в контратаці "Реал" заробив пенальті, і Родріго його реалізував. Підсумок можна вважати цілком закономірним, виходячи із перебігу матчу. Зазначимо, що через травму першого номера Тібо Куртуа ворота "Реала" захищав Андрій Лунін , для якого цей Ель Класіко був дебютним у кар'єрі. У пропущеному голі вина українця абсолютно виключена. Додамо, що за рахунок цієї перемоги" Реал" на 3 очки відірвався від каталонців у турнірній таблиці. Огляд матчу "Реал" - "Барселона".