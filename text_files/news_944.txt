Напередодні жіноча збірна України на виїзді в рамках кваліфікації Євробаскету-2023 поступилася національній команді Франції 88:109 (20:32, 30:22, 26:32, 12:23). Наша команда оперативно відреагувала на провал у першій чверті та закінчила першу половину матчу з відставанням лише у 4 очки. Однак у другій половині француженки зламали опір українок. Найрезультативнішою у складі "синьо-жовтих" була Аліна Ягупова, яка принесла команді 28 очок. Ця друга поразка українок поспіль – раніше представниці України програли збірній Литви - 62:81.