"Ворскла" на своєму офіційному сайті повідомила про продаж основного воротаря Дмитра Різника у "Шахтар" . Гравець підписав 5-річний контракт. Полтавці заявили, що трансфер став рекордним в історії клубу, проте цифри не називають. За інформацією Transfermarkt, до цього рекордним продажем "Ворскли" був Євген Селін, який переходив до "Динамо" за 2 млн євро. Різник уже приєднався до "гірників", які напередодні у Польщі почали підготовку до матчів Ліги Європи проти французького "Ренна".