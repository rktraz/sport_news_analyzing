В ізраїльському Єрусалимі стартував командний чемпіонат світу з шахів. Збірна України розпочала виступ із двох перемог. Спочатку "синьо-жовті" перемогли Францію (2.5:1.5), а згодом розгромили команду ПАР (3.5:0.5). Зазначимо, дві перемоги на день здобув Ігор Коваленко. Багаторічний лідер збірної Василь Іванчук у 53 роки впевнено закриває першу дошку (дві нічиї). Крім Іванчука і Коваленка до складу збірної України входять Кирило Шевченко, Андрій Волокітін, Віталій Бернадський і Михайло Алексєєнко. Капітан – Олександр Сулипа. 12 найкращих команд світу поділено на 2 групи по 6 команд, які грають за круговою системою. По 4 найкращі збірні з кожної групи вийдуть у плей-оф. Зазначимо, що також із двох перемог у нашій групі A стартувала збірна Китаю. Турнір триватиме до 26 листопада. Група А: УКРАЇНА , Нідерланди, Франція, Іспанія, Китай, ПАР. Група B: США, Індія, Польща, Ізраїль, Азербайджан, Узбекистан. Перший тур.