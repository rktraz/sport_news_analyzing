Хавбек "Шахтаря" Георгій Судаков увійшов до топ-40 молодих гравців, які, на думку УЄФА , можуть зробити прорив у кар’єрі в 2023 році. "У 2022 році ми внесли до списку найкращих талантів Михайла Мудрика, який, можливо, і був найкращим у "Шахтарі" цього сезону, але ріст Судакова також був помітним. Він зіграв всі шість матчів у груповій стадії Ліги чемпіонів, віддав дві результативні передачі та рідко втрачав м’яч", – так охарактеризувала пресслужба УЄФА гру 20-річного Судакова. Цього сезону Георгій зіграв за "Шахтар" у всіх турнірах 19 матчів, забив один гол і віддав шість асистів.