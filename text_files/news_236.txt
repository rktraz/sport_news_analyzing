Напередодні відбулося засідання Виконавчого комітету Української асоціації футболу (УАФ), під час якого було продовжено контракти двох тренерів збірних України - тренера юнацької збірної Сергія Нагорняка та тренера молодіжної збірної Руслана Ротаня, дії угоди з якими добігали кінця 23 грудня, а тому було прийнято рішення їх продовжити, повідомляє пресслужба УАФ. Ротань отримає чергове продовження контракту до кінця Олімпіади-2024 у Парижі за умови, якщо Україна U-21 успішно виступить на майбутньому ЧЄ-2023. Для цього українській молодіжці потрібно отримати олімпійську ліцензію. Нова угода Нагорняка з УАФ розрахована до 31 липня 2023 року. Варто зазначити, що днем раніше Ротань став новим головним тренером "Олександрії" - 41-річний фахівець поєднуватиме роботу у збірній та клубі УПЛ.