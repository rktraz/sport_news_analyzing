У французькому Ансі відбулася остання гонка третього змагального дня третього етапу Кубка світу з біатлону – жіноча гонка переслідування на 10 км з чотирма вогневими рубежами. Перемогу здобула молодша із сестер Еберг – Ельвіра . Олімпійська чемпіонка Пекіна-2022 в естафеті у складі збірної Швеції не допустила жодного промаху. Ходом набагато швидше була Ліза Вітоцці, проте 3 промахи на вогневих рубежах не дозволили італійці піднятися вище за друге місце. Замкнула п'єдестал Жулія Сімон з Франції. Зазначимо, що переможниця відіграла по ходу гонки 7 позицій, Вітоцці – 4-ри, а Сімон – аж 12. Анастасія Меркушина провела рівну гонку. Стартувавши 31-у, представниця тернопільщини у підсумку фінішувала 35-ю. Однак дві інші представниці України гонку провалили. Дар'я Блашко стартувала 30-ю, а фінішувала 48-ю. Ще більше позицій у ході перегонів поступилася Олена Білосюк, яка 29-ту стартову позицію змінила на фініші на 55-ту. Результати гонки переслідування. Жінки. …