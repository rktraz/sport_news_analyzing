Нещодавній півфіналіст Кубка англійської ліги "Саутгемптон" оголосив про перехід форварда "Ренна" Камаля Сулемана. Щоб придбати 20-річного гравця збірної Гани "святим" довелося розщедритися на 22 млн фунтів, що є трансферним рекордом клубу, повідомляє пресслужба "Саутгемптона". Підписуйтесь на наш Youtube канал Цього сезону Камаль відіграв за "червоно-чорних" 14 ігор. За цей час він забив один гол і зробив двох асистів. Нагадаємо, "Ренн" є суперником "Шахтаря" зі стикових матчів Ліги Європи. Поєдинки відбудуться 16 та 23 лютого.