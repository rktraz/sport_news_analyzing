У матчі 22-го туру чемпіонату Греції клуб Дмитра Чигринського "Йонікос" у середині другого тайму матчу проти "Янніна" залишився у чисельній меншості. Проте надійна гра, зокрема українського центрального захисника, дозволила гостям зберегти до кінця поєдинку нічийний рахунок – 0:0. Дії 36-річного колишнього гравця "Шахтаря" та "Барселони" були високо оцінені – авторитетний портал SofaScore виставив Чигринському високу оцінку 7,9, що дозволило українцеві увійти до символічної збірної туру. Цього сезону у Чигринського в активі 16 матчів, результативними діями не відзначився.