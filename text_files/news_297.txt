Наставник "Арсеналу" Мікель Артета висловився щодо трансферу українського півзахисника Михайла Мудрика , який зірвався в його команду. Іспанський фахівець зізнався, що клубу з Північного Лондона було не під силу тягатися у фінансовому плані зі своїми земляками із "Челсі". "У нас є чудові гравці. Ми хочемо поліпшити наш склад у це трансферне вікно. Під "ми" я маю на увазі себе, персонал, гравців, правління і власників. Ми працюємо над цим, але ми будемо укладати угоди, які нам під силу, і які, на нашу думку, будуть правильними для клубу", - заявив Артета. Нагадаємо, напередодні Мудрик підписав 8,5-річний контракт із "Челсі".