Жіноча збірна України з футзалу успішно розпочала у відборі на Євро-2023. Команда Олега Шайтанова впевнено обіграла Нідерланди – 5:2. У паралельному матчі групи Польща на виїзді обіграла Хорватію – 2:0. Вже сьогодні відбудуться матчі 2-го туру. Україна зіграє з Хорватією, а Польща – з Нідерландами. Заключний тур відбудеться у суботу, 22 жовтня. У фінальний раунд вийде переможець групи. Сама ж фінальна частина Євро-2023 пройде у травні. Нагадаємо, у липні жіноча збірна України стала бронзовим призером II чемпіонату Європи з футзалу.