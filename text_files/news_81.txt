За словами американського боксера, поєдинок може відбутися у травні наступного року, а не у березні, як планувалося спочатку. "Ці люди намагаються відсунути мій бій із Ломаченком до травня. Вони знають, що чим довше я залишаюся в легкому дивізіоні, тим складніше мені тримати вагу. Давайте влаштуємо це у березні. Я буквально сказав Top Rank, що хочу побитися перед Рамаданом. Справа не в тому, щоб провести бій ще з кимось. Справа в тому, щоб мені дали дату бою. Вони хочуть, щоб їхній боєць, Лома, отримав ще один шанс", - написав Хейні у Twitter. Раніше повідомлялося, що промоутер Ломаченка та Хейні Боб Арум готовий організувати українцю бій за звання абсолютного чемпіона світу .