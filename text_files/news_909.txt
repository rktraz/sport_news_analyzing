Для цього 30-річному хорвату доведеться провести бій із чинним володарем титулу Олександром Усиком (20-0, 13 КО). Це означає, що бій між українцем та власником поясу за версією WBC британцем Тайсоном Ф'юрі (32-0-1, 23 КО) за абсолютну корону в надважкій вазі відкладається на невизначений термін. Хоча команда Олександра мала можливість запросити IBF відстрочку від бою з хорватом, щоб українець міг зустрітися з Ф'юрі, співпромоутер Хрговича Едді Гірн запросив негайні торги. Зазначимо, Хргович переміг Чжилея Чжана одноголосним рішенням суддів у фінальному відбірному турнірі за версією IBF в андеркарді матчу-реваншу Усика та Ентоні Джошуа у серпні. Нагадаємо, Усик міг заробити рекордний для себе гонорар за бій із Ф'юрі.