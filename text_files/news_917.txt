В Абу-Дабі завершився чемпіонат світу з джиу-джитсу серед дорослих, молоді, юніорів та кадетів. На дорослому рівні чемпіонкою світу в системі файтинг стала Дар'я Гончаренко (вагова категорія до 52 кг), повідомляє офіційний сайт Асоціації джиу-джитсу України. Варто зазначити, що Дар'я стала першою в історії України чемпіонкою світу з джиу-джитсу серед жінок. Віцечемпіоном світу в системі не-ваза став Богдан Голуб (вагова категорія до 70 кг.). Бронзовим призером в системі файтинг став Боглан Мочульський (вагова категорія до 62 кг.). Крім того, серед молоді, юніорів та кадетів Україна завоювала ще 4 медалі – 1 золоту, 2 срібні та 1 бронзову. Зокрема, чемпіонкою світу серед кадетів в системі не-ваза стала Валерія Нєшкова (вагова категорія до 63 кг.).