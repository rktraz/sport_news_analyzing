Напередодні "Будівельник" здобув першу перемогу у Європейській Північній Баскетбольній Лізі (ENBL). Кияни обіграли косовську "Приштину" 85:62 (19:16, 19:13, 25:16, 22:17). Цікаво, що український клуб виграв усі чверті. Найрезультативнішими гравцями "Будівельника" стали Джонні Берханемескел та Богдан Близнюк, які набрали по 15 очок. У другому сезоні Європейської Північної баскетбольної ліги беруть участь 15 клубів. Чотири найкращі команди з кожної групи вийдуть у плей-оф. Наступний матч у цьому турнірі "Будівельник" проведе вже сьогодні, 27 листопада, проти польського клубу "Зелена Гура".