Промоутер чемпіона світу в суперважкій вазі за версіями WBA, WBO, IBO, IBF і The Ring Олександра Усика (20-0, 13 КО) Олександр Красюк заявив, що переговори щодо організації бою з володарем титулу WBC Тайсоном Ф'юрі (33-0-1, 24 КО) мають завершитися цього тижня. "Ми маємо дедлайн, встановлений санкційними організаціями. Якщо до того часу не буде домовленостей, тоді нам потрібно буде розбиратися з обов'язковим претендентом ( за версією IBF хорватом Філіпом Хрговичем , - прим. LB.ua). "9 березня я зустрінуся з Френком Ворреном (со-промоутер британця, а також обов’язкового претендента на пояс WBA Даніеля Дюбуа, - прим. LB.ua), намагатимемося якось залагодити це питання. Вийде чи ні… Щось може змінитись, але у разі того, що все залишиться як є, тоді ми йдемо до обов'язкового претендента", - заявив Красюк в інтерв'ю YuoTube-каналу Second Out.