Виконком Української асоціації футболу (УАФ) на пропозицію Комітету національних збірних команд УАФ затвердив Русланя Ротаня виконувачем обов’язки головного тренера національної збірної України , повідомляє пресслужба УАФ. Угода з Ротанем, який наразі виконує функції головного тренера молодіжної збірної України та клубу УПЛ "Олександрія" буде чинною до моменту набрання чинності контракту із Сергієм Ребровим, перемовини з яким за дорученням виконкому проводить адміністрація УАФ. Відзначається, що виконком УАФ погодився з пропозицією Комітету національних збірних команд УАФ провести перемовини із Ребровим стосовно призначення його головним тренером національної збірної України з укладенням контракту строком до 30 липня 2024 року з можливістю пролонгації за взаємною згодою до 30 липня 2026 року. Додамо, що Ротань буде наставником "синьо-жовтих" на матчі проти збірної Англії, який пройде вже 16 березня і стане першим у відборі до Євро-2024.