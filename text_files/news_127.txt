Міжнародний союз ковзанярів (ISU) повідомила Союз ковзанярів Росії (СКР) про перенесення двох чемпіонатів Європи з території Росії, інформує пресслужба організації. Йдеться про чемпіонат Європи з ковзанярського спорту 2024 року в підмосковній Коломні та чемпіонат Європи з шорт-треку-2024 у Сочі. "Після підтвердження Конгресом ISU 2022 року збереження дії положень Комюніке ISU № 2469 та бойових дій, що тривають в Україні, Рада ISU прийняла рішення негайно відкликати попередні домовленості з Союзом ковзанярів Росії, подані нижче. Заходи, на які членам ISU пропонується подавати заявки: Членам ISU пропонується надіслати заявки на вищезгадані турніри, які мають бути отримані у Секретаріаті ISU не пізніше 15 лютого 2023 року", - йдеться у заяві організації. Нагадаємо, Росія отримала право на проведення двох вищезгаданих турнірів у червні 2021 року.