На післяматчевій пресконференції головний тренер господарів Мірча Луческу поділився думками про поєдинок. "Було достатньо моментів, щоб ми забили, крім пенальті. Все, що стосується гри до штрафного майданчика - це робота на тренуваннях, моя зона відповідальності. Все, що відбувається у штрафному майданчику - це вже відповідальність кожного гравця. Шепелєв мав момент, коли він не потрапив у ворота з кількох метрів, і був також епізод, коли він міг пробивати, але віддав пас. У штрафному потрібна майстерність гравця, його дриблінг та вміння прийняти правильне рішення, - цетує Луческу клубна пресслужба. "Ми надто довго контролюємо м'яч, ніхто з наших гравців не бере на себе відповідальність, щоб обіграти та створити таким чином чисельну перевагу. Це можуть зробити Циганков і Буяльський, але цього мало, коли вся команда суперника відходить в оборону. Нам потрібно, щоб усі гравці брали участь в атаках, усі приходили до штрафного майданчика. Однак ніхто не хоче ризикувати та обігравати, входити у дриблінг, - пояснює наставник киян. Тому нам потрібно розкривати оборону та ризикувати. Ми доводимо м'яч до штрафного майданчика, входимо до штрафного, заробляємо кутові... Сьогодні ми виконали 13 кутових, а у суперника був один, після якого вони могли нам забити. Все зводиться до того, що на полі потрібні особистості, "кілери", які мають завдавати вирішального удару. Зазначимо, "Динамо" залишилося на 3-му місці в турнірній таблиці, поступаючись лідируючому "Дніпру-1" 8-ма очками, маючи на гру більше. Додамо, що киян із топ-3 може потіснити "Зоря", якщо завтра обіграє "Минай". Огляд матчу "Динамо" - Металіст 1925".