Напередодні у Лізі Європи та Лізі конференцій були зіграні заключні матчі четвертого туру групового етапу єврокубків, який став одним досить непоганим для України - "Шахтар" (нічія з "Реалом" у Лізі чемпіонів – 1:1), "Дніпро-1" (перемога над "Вадуцем" у Лізі конференцій – 2:1) і "Динамо" (поразка від "Ренна" у Лізі Європи – 0:1) заробили для нашої країни 3 очки (перемога – 2 очки, нічія – 1 очко). Як результат, скарбничка України поповнилася на 0,6 бала (три бали ділимо на п’ять клубів, які стартували від країни в Європі). Але навіть непоганий за нинішніх часів єврокубковий тиждень не дозволив Україні не лише покращити своє становище у рейтингу УЄФА, а й утримати 15-й рядок. Значний ривок здійснила Турція, у якої залишаються в боротьбі чотири клуби і яка навіть потіснила з 14-ї позиції Швейцарію. Причому "Фенербахче" та "Істанбул Б" гарантували собі місце у плей-оф. Таблиця коефыцыэнтыв УЭФА.