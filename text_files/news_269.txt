60 перших генераторів від європейських клубів прибули до Львова у рамках проекту донецького "Шахтаря" – European Football Powers Up Ukraine , повідомляє Sportarena.com. Нагадаємо, "Шахтар" продовжує кампанію зі збору генераторів для мешканців України. Акція проводиться спільно з The European Football for Development Network (EFDN). За перший тиждень донецький клуб зібрав понад 100 генераторів. До збору приєдналися кілька клубів Європи — "Легія" (Польща), "Вердер" (Німеччина), "Бенфіка" (Португалія), "Реал" (Іспанія), "Фейєнорд" (Нідерланди), та два шотландські гранди "Селтік" та "Рейнджерс". Також до допомоги українському народу приєдналися і два експредставники "Шахтаря" — колишній форвард "гірників" Жуніор Мораєс та наставник Паулу Фонсека. Отримані пристрої будуть використані для підтримки роботи Shelter Centre на "Арені Львів", а також організації пунктів підтримки українців по всій країні.