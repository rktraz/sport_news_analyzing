У рамках 8-го туру групового турніру Єврокубка "Прометей" приймав румунську "Клуж-Напоку" та здобув надвпевнену перемогу – 105:82 (28:27, 23:30, 28:15, 26:10). Зазначимо, що на велику перерву український клуб пішов програючи – 51:57. Але в останніх двох чвертях увімкнув форсаж і довів зустріч до перемоги. Найрезультативнішими гравцями матчу стали гравці "Прометея" Ондржей Балвін та Ді Джей Кеннеді, які заробили по 23 очки. У групі А "Прометей" йде в середині турнірної таблиці, маючи однакову кількість перемог та поразок.