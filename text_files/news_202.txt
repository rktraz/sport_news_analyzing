Легенда "Шахтаря" Ярослав Ракицький близький до повернення до рідного клубу. За інформацією terrikon.com, сторони вже погодили умови особистого контракту 33-річного захисника, і найближчим часом він приєднається до команди на зимових зборах у Туреччині. З липня 2022 року українець захищав кольори турецького клубу "Адана Демірспор" , за який провів 8 ігор. У грудні футболіст та клуб розірвали контракт за згодою сторін. Нагадаємо, у складі донеччан Ракицький виступав з 2009 до 2019 року: 326 матчів, 14 голів, 31 результативна передача.