Керманич "гірників" Ігор Йовічевіч поділився емоціями по завершенню поєдинку. За словами хорвата, він залишився задоволений, як результатом, так і якістю гри, продемонстрованою його футболістами. "Я задоволений результатом. Це був наш перший офіційний матч за три місяці - ніколи не легко повертатися до гри після такої паузи. Без стресу, без адреналіну... товариські матчі - це не те саме. Тому так, хочу похвалити мою команду за зусилля. Перший тайм був дуже хорошим. У нас було достатньо енергії, ми могли демонструвати наші вміння. Але ми знали, що підсядемо в другій половині матчу, і що "Ренн" піде вперед. Це сталося, але нам вдалося їх утримати. Також у нас було кілька хороших шансів після перерви", - цетує Йовічевіча клубна пресслужба. "Дуже важливо було зіграти на перемогу, щоб перший тайм з цих двох матчів нокаут-фази був вдалим і щоб ми з гарним результатом поїхали до Ренна. Матч дав нам багато інформації, і ми зробимо гарний аналіз", - підсумував хорватський фіхівець. Огляд матчу "Шахтар" - "Ренн". Зазначимо, що матч-відповідь пройде 23-го лютого у Франції.