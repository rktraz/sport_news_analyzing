В угорському Дебрецені відбулося жеребкування фінального турніру Євро-2023 з футзалу серед жінок. Збірна України у півфіналі зіграє проти Угорщини, інформує пресслужба УАФ. Зустріч відбудеться 17 березня. У другому півфіналі зіграють Іспанія та Португалія. Фінал та матч за "бронзу" пройдуть 19-го числа. Нагадаємо, на попередньому аналогічному турнірі жіноча збірна України саме у зустрічі з угорками (2:1) виборола третє місце.