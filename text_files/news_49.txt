Футболісти недоотримали зарплату, а майбутнє особисто албанця у клубі туманне. "Сефері проводить хороший сезон, йому знадобився час на адаптацію, але потім він почав регулярно забивати. За Сефером продовжували стежити у національній збірній Албанії, куди він постійно отримував виклик", – цитує Стафа footboom.com. "З іншого боку – від початку нашої співпраці з "Ворсклою" з боку клубу не виконуються всі домовленості. Я спілкувався з головним тренером полтавців (Віктор Скрипник, - прим. LB.ua), але він сказав, що вже два місяці не може вийти на зв'язок з почесним президентом, а менеджери клубу самостійно не уповноважені вирішити особисті питання футболіста", - зазначає агент. "Як розвиватимуться події далі? Мені поки що складно сказати. Довіряти менеджерам, причому, як мені розповіли, у Полтаві це продовжується роками, важко. У тренера немає контакту з першою особою клубу, тому, можливо, нам доведеться порушувати питання розриву контракту та йти. Тікати не від війни, якої Сефері не злякався, а від неслідних дій деяких людей", - уточнив Стафа. Нагадаємо, перше коло УПЛ полтавці завершили на 9-му місці у турнірній таблиці.