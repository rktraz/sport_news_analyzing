На чемпіонаті світу-2023 з фрістайлу та сноуборду у грузинському Бакуріані були розіграні медалі в жіночій лижній акробатиці. За підсумками кваліфікації у фінал змагань вийшли дві українки - Анастасія Новосад та Ольга Полюк. Однак до суперфіналу (топ-6) зуміла вийти лише Анастасія. У підсумку українка виборола "бронзу", поступившись китаянці Фанью Кон і представниці Австралії Даніель Скотт. Чемпіонат світу. Лижна акробатика. Жінки. Фінал. Для України ця медаль стала другою на цьому ЧС. Раніше українська збірна у складі Новосад, Олександра Окіпнюка та Дмитра Котовського стала третьою у командних змаганнях з лижної акробатики.