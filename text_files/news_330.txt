В американському Лейк-Плесіді завершилася зимова Універсіада-2023. За результатами Ігор студентська збірна України здобула 6 медалей – по одній золотій та срібній та 4 бронзові. Три медалі в України – у сноубордингу: Михайло Харук став чемпіоном у паралельному гігантському слаломі, а також завоював "бронзу" у паралельному слаломі. У паралельному слаломі серед жінок медаль такої самої гідності завоювала Надія Гапатін. У біатлоні Дмитро Грущак виграв "срібло" у гонці переслідування , а Степан Кінаш та Юлія Городна стали бронзовими призерами у сингл-мікст естафеті. Крім того, у лижному двоборстві дует Дмитро Мазурчук та Віталій Гребенюк показав третій результат. Збірна України посіла 18-те місце у медальному заліку. Зимова Універсіада 2023. Лейк-Плесід (США), 12–22 січня 2023 року. Медальний залік.