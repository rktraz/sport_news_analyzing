Збірна України представлена жіночою командою. Першою з українок, яка взяла участь у турнірі, стала Каміла Конотоп , яка у ваговій категорії до 59 кг зуміла здобути малу бронзову медаль. У ривку 21-річна харків'янка змогла зафіксувати снаряд вагою 102 кг. У сумі двоборства Каміла фінішувала на шостій позиції – 223 кг (102+121). Зауважимо, що на ЧС у Колумбії також виступатимуть українки Марія Гангур (64 кг), Ірина Деха (81 кг), Аліна Марущак (81 кг) та Анастасія Маневська (87 кг).