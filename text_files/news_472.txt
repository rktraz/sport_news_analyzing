Міністр спорту Польщі Каміль Бортнічук відреагував на можливий допуск російських та білоруських спортсменів на міжнародні турніри, включаючи найближчі Олімпійські ігри-2024 у Парижі. "Не можу уявити подібний сценарій. Польща та Великобританія перебувають в авангарді зусиль щодо створення міжнародної коаліції проти участі Росії та Білорусі в Олімпіаді наступного року", - цитує Бортничука xsport.ua з посиланням на polskieradio.pl. "Це (висування Польщею з союзниками ультиматуму МОК, - прим. LB.ua) залежатиме від того, чи вдасться створити ефективну коаліцію країн, без яких Олімпійські ігри не могли б відбутися", - зазначив міністр. Нагадаємо, що МОК заявив про намір розглянути допуск росіян та білорусів до міжнародних стартів у нейтральному статусі, назвавши для них умови. Раніше на цю заяву відреагували у НОК України.