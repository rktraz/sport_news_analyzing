Футбольна Асоціація Мальти (MFA) оголосила про підписання контракту з новим головним тренером національної з бірної. Ним став італійський спеціаліст Мікеле Марколіні, інформує isport.ua . 47-річний тренер до травня минулого року тренував на батьківщині клуб "Альбінолефе". До цього був наставником різноманітних команд нижчих дивізіонів - "Авелліно", "Алессандрія", "Новара", а найвідомішою з них був "К'єво". Саме в "К'єво" Марколіні виступав як гравець з 2006 по 2011 рік. Також був гравцем "Торіно", "Барі", "Віченци", "Аталанти" та інших клубів. Додамо, що колишнього керманича "йоанитів" Девіса Манджи було відсторонено у вересні від виконання своїх обов’язків, а пізніше і звільнено після повідомлення про можливе "порушення ним політики організації" - один із гравців подав проти нього скаргу через сексуальні домагання. Нагадаємо, що Мальта буде суперником України у відбірковій групі до Євро-2024 . Також в ній зіграють Італія, Англія та Північна Македонія.