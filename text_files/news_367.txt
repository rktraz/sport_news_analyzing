Ліверпульський "Евертон" , кольори якого захищає українець Віталій Миколенко, офіційно повідомив про призначення нового головного тренера. Новим наставником команди став 51-річний англійський фахівець Шон Дайч. Сторони уклали контракт до літа 2025 року. Дайч замінив на посаді Френка Лемпарда, якого було звільнено за незадовільні результати. Нагадаємо, останнім клубом Дайча був "Бернлі", з яким він провів 10 сезонів. Додамо, що мерсісайдці розташувалися на передостанньому місці у турнірній таблиці АПЛ.