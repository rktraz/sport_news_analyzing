Міжнародний олімпійський комітет (МОК) заявив про намір розглянути допуск російських та білоруських спортсменів до міжнародних стартів у нейтральному статусі, повідомляє xsport.ua з посиланням на офіційний сайт МОК. Умова – атлет не підтримує війну, а також відповідає правилам Всесвітньої антидопінгової агенції (WADA). Усі спортсмени будуть змушені пройти індивідуальні перевірки. Також у документі неодноразово повторюється думка, що жодному спортсмену не можна перешкоджати в участі у змаганнях через його паспорт. МОК випустив документ за підсумками саміту організації, що відбувся 9 грудня 2022 року.