Журнал World Soccer назвав наставника "Кривбасу" Юрія Вернидуба серед найкращих тренерів минулого року у світі, повідомляє Sportarena.com . Журналісти видання оцінили вчинок українського тренера, який залишив свій попередній клуб "Шериф" через повномасштабне військове вторгнення РФ в Україну і кілька місяців служив у ЗСУ. Серед кращих також головний тренер "Роми" Жозе Моуріньо та наставник збірної Марокко Валід Реграгі. Раніше World Soccer назвав вінгера "Шахтаря" Михайла Мудрика серед найперспективніших футболістів світу. Журнал World Soccer є членом асоціації європейських спортивних видань European Sports Magazines (ESM). Члени цієї групи обирають європейську Команду місяця та європейську Команду року.