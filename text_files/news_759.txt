Міжнародний центр спортивних досліджень (CIES) проаналізував та склав рейтинг клубів за кількістю вихованців, яких "виробила" для них академія того чи іншого клубу. У своєрідній продуктивності роботи в Європі брався до уваги 31 чемпіонат континенту. Беззаперечним лідером виявився "Аякс" , 85 вихованців академії якого нині грають у чемпіонатах континенту, причому 8 із них і нині захищають кольори амстердамського клубу. Третє місце в рейтингу посідає "Динамо" – 72 вихованці динамівської футбольної школи нині грають у командах вищих дивізіонів Європи, причому у 17-ти з них і нині чинні контракти з "біло-синіми". "Шахтар" замикає топ-5 із показником у 64 вихованці академії, із них 14 нині продовжують залишатися у клубі. Також у рейтингу топ-100 клубів, знайшлося місце для "Дніпра-1" (53-е місце та 30 вихованців) та "Карпат" (79-е місце та 26 вихованців). З повною версією рейтингу можна ознайомитись за посиланням.