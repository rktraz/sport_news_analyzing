Іранська влада засудила до страти легенду азіатського футболу Алі Даєї , повідомляє report.az з посиланням на іранські ЗМІ. Він був заарештований іранськими правоохоронцями наприкінці жовтня, а тепер стало відомо, що знаменитого бомбардира було засуджено до страти. 53-річний Даєї брав участь в акціях протесту, а також закликав усунути збірну Ірану від участі у Чемпіонаті світу-2022 у Катарі , зокрема через те, що країна допомагає Росії вести війну з Україною. Даєї по праву вважається найкращим футболістом в історії Ірану. У період з 1993 по 2006 роки він провів за національну збірну 149 матчів, що є другим показником за всю історію іранського футболу, і забив 109 голів. За останнім показником іранець поступається лише Кріштіану Роналду (117 м'ячів). Німецькі клуби, за які Даєї виступав упродовж своєї кар'єри, зокрема "Герта" та "Армінія", у своїх соцмережах закликали звільнити ексбомбардира з-під варти. Цікаво, що гранд німецького футболу "Баварія", за який Алі виступав з 1998 по 1999 роки, досі не висловилася з цього приводу. Зазначимо, що Даєї є Послом доброї волі ЮНІСЕФ.