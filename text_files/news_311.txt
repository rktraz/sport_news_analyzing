Напередодні "Жирона" оголосила про трансфер Віктора Циганкова. Контракт із колишнім віце-капітаном "Динамо" каталонський клуб підписав до 2027 року. 25-річний гравець збірної України прокоментував свій перехід в "Жирону". Прощальне послання Віктор виклав у себе в Instagram. "Усім привіт. Я сподіваюся, у вас і ваших сімей усе добре, що ви в безпеці та що нічого не загрожує вашому життю. Настав момент, коли я прощаюся з клубом "Динамо" Київ. Звичайно, я бачив це дещо інакше. Але є так, як є. Усе-таки ми змогли домовитися з "Динамо", що я піду саме взимку, а клуб отримає за мене гроші, бо клуб мене виховав і зробив із мене того футболіста, яким я сьогодні є. Вдячний уболівальникам за все. За критику, за те, що так палко підтримували нас тоді, коли щось ішло не так. Були гарні часи, були погані, але все одно в кінці маю лише слова подяки. Бажаю "Динамо" лише перемог, лише перших місць, лише Ліги чемпіонів, лише трофеїв. Я ваш уболівальник до останніх днів моїх, тепер підтримуватиму команду з іншого боку".