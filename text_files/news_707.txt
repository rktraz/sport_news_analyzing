Непереможений абсолютний чемпіон світу у легкій вазі Девін Хейні (29–0, 15 KO) у своєму найближчому бою зустрінеться в ринзі з колишнім чемпіоном світу у трьох вагових категоріях Василем Ломаченко (17-2, 11 КО). Нещодавно їхній поєдинок був офіційно анонсований і має відбутися 20 травня у Лас-Вегасі (США) на MGM Grand Garden Arena. Напередодні суперники провели першу пресконференцію, присвячену майбутньому бою. Також бійці влаштували традиційну битву поглядів, повідомляє isport.ua . Хейні та Ломаченко спокійно поводилися під час психологічної дуелі.