"Кременчук" всуху програв чемпіону Італії трьох останніх років "Асіаго" у заключному матчі півфінального раунду Континентального кубка у словацькій Нітрі – 0:5 (0:2, 0:2, 0:1). Зазначимо, що у першому турі кременчужани поступилися польській "Унії" — 2:4. У другому поєдинку українська команда розгромно програла господарям майданчика "Нітрі" - 3:7. Не набравши жодного очка, "Кременчук" посів останнє місце. Нагадаємо, у вересні у матчі Континентального кубка у Стамбулі сталася масова бійка між українськими та російськими хокеїстами .