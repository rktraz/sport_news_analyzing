"Б удівельник" провів другий матч у рамках групового раунду Кубку Європи ФІБА , зігравши в Італії номінально домашній поєдинок проти естонського "Калева". Кияни зазнали поразки - 74:83 (18:22, 15:13, 16:20, 25:28). Український клуб зміг забрати лише другу чверть — 15:13, решта залишилася за суперником, у складі якого понад 16 хвилин відіграв українець Олександр Ковляр. Найрезультативнішим гравцем у складі "Будівельника" став американський форвард Джерай Грант, який набрав 19 очок. У наступному матчі київська команда 26 жовтня на виїзді зустрінеться з нідерландським "Гронінгеном". Нагадаємо, вилетівши до Кубка Європи з кваліфікації Ліги чемпіонів, команда Валерія Плеханова стартувала у другому клубному євротурнірі ФІБА з перемоги над італійським "Бріндізі" – 74:70.