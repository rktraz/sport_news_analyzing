Росіянам та білорусам, які мають подвійне громадянство, тепер не потрібно підписувати декларацію про політичний нейтралітет та дистанціювання від війни в Україні. Для спортсменів з одним громадянством це правило, як і раніше, діє. Раніше з цієї причини російська команда "КамАЗ-майстер" пропустила ралі "Дакар" через вимогу FIA підписати анкети. У команді зазначили, що зміст документа має політичний характер і порушує принципи рівних умов для спортсменів. FIA, на відміну від більшості міжнародних спортивних федерацій, не стала повністю усувати росіян та білорусів від змагань під своєю егідою. Гонщики з РФ та РБ продовжують виступи на турнірах під нейтральним прапором.