У другому турі відбірного турніру Євро-2023 футзальна жіноча збірна України розгромила суперниць із Хорватії – 5:1 (1:1). З урахуванням матчу Польща – Нідерланди (1:2) підопічні Олега Шайтанова з 6 очками одноосібно очолили групу 2. По 3 очки набрали команди Нідерландів та Польщі. Збірна Хорватії поки що на голодному пайку. У заключній зустрічі українки зіграють із господарками майданчика збірною Польщі Матч відбудеться завтра, 22 жовтня. Нагадаємо, що у стартовому матчі Україна обіграла Нідерланди – 5:2.