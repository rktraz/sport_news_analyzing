На Кубку світу у Таллінні жіноча збірна України з фехтування на шпагах у складі Влади Харькової, Ксенії Пантелеєвої, Інни Бровко та Юлії Свистіль завоювали "срібло". До виходу у фінал підопічні Богдана Нікішина поступово здолали збірні Австрії та Швейцарії. Також Україна здолала чинних чемпіонок світу кореянок (45:39) та бронзових медалісток останньої світової першості – Польщу (44:37). У фінальній сутичці Україна поступилася Італії – 28:33. Зазначимо, що для всіх спортсменок, окрім Пантелеєвої, "срібло" в Естонії – перша нагорода у кар’єрі на Кубку світу.