Українська тенісистка Людмила Кіченок у дуеті з представницею Латвії Оленою Остапенко вийшли до півфіналу парного турніру WTA 500 в Аделаїді (Австралія). Для цього Людмилі та Олені довелося змусити зачехлити ракетки іншому інтернаціональному тандему Катерина Олександрова (Росія)/Чжан Шуай (Китай). Матч тривав 1 годину 58 хвилин і завершився перемогою Кіченок та Остапенко – 5:7, 7:6 (7-4), 10:7. Додамо, що у другому сеті вони відіграли 2 матчболи. За право зіграти у фіналі українка та латишка посперечаються з американською парою Ейші Мухаммад/Тейлор Таунсенд. Зустріч відбудеться завтра. Нагадаємо, дует Остапенко/Кіченок був номіновано на звання найкращого дуету 2022 року WTA.