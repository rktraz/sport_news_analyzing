Олімпійський чемпіон Ріо-2016 зі спортивної гімнастики Олег Верняєв повідомив про створення незалежної федерації спортивної гімнастики України. "Ми зараз зробили незалежну федерацію спортивної гімнастики України, яку я очолюю. Ніхто ще про це не знає. Ох, завтра буде дзвінків. Наполеонівські плани. Намагатимемося розвивати. Потрібно шукати меценатів, тих, хто допомагає. Я сам не можу цього зробити. Але є підтримка Києва, є підтримка Міністерства молоді та спорту", – цитує інтерв'ю Верняєва YouTube-каналу "Новини. Live" xsport.ua. Підписуйтесь на наш Tелеграм канал "Сподіваюся, що зараз буде ще підтримка НОКу , бо нам це потрібно. Будемо розвивати, відкривати секції та школи спортивної гімнастики. Було б ідеально знайти приміщення, обладнати його та відкрити повну залу зі спортивної гімнастики для хлопців", - зазначив олімпійський чемпіон.