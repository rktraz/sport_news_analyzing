У першому матчі 1/8 фіналу Ліги Європи "Шахтарю" не вистачило кількох хвилин, щоб "Фейєноорд" зазнав першої з жовтня минулого року поразки. Матч у Варшаві завершився внічию – 1:1. Відкрив рахунок у поєдинку на 79-й хвилині Ярослав Ракицький . Причому зробив це 33-річний захисник у оригінальний спосіб – спиною. Дії на полі ексігрока збірної України (48 точних передач, один відбір, дві виграні верхові дуелі з п'яти і п'ять виносів) не залишилися поза увагою футбольних експертів – Ракицького було визнано найкращим гравцем матчу за версією авторитетного порталу Whoscored.