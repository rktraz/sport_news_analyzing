Клуб АПЛ "Евертон" , за який виступає українець Віталій Міколенко , виставлений на продаж, повідомляє The Guardian. 67-річний власник "ірисок" британський бізнесмен іранського походження Фархад Моширі розраховує отримати щонайменше 500 млн фунтів. У покупці зацікавлені кілька компаній, проте хто саме – невідомо. За інформацією джерела, аудиторська компанія Deloitte займатиметься продажем "Евертона". Зазначимо, що за 7-річну "епоху Моширі" на "Гудісон Парк" мерсісайдці витратили близько 700 млн фунтів на трансфери більш ніж півсотні гравців. А виручка від продажів становила трохи більше 400 млн. "Евертон" займає передостаннє місце у турнірній таблиці АПЛ, набравши 15 очок у 20 матчах. Цього тижня з посади головного тренера було звільнено англійського фахівця Френка Лемпарда.