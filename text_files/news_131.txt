У рамках другого раунду групового етапу Кубка Європи FIBA київський "Будівельник" приймав фінський "Карху Баскет" і поступився – 65:72 (21:24, 15:18, 15:13, 14:17). Гра була практично рівною протягом усього матчу. Гості у першій чверті створили гандикап у 3 очки, який зуміли розвинути до перерви – 42:36. Після паузи киянам вдалося відіграти два очки, проте "Карху" все ж таки краще провів заключну 10-хвилинку. Найрезультативнішим гравцем матчу став легкий форвард "Будівельника" Богдан Близнюк – 18 очок, 5 підбирань за 35 хвилин на майданчику. Нагадаємо, у першому матчі цієї стадії турніру "Будівельник" програв "Хапоелю Хайфа" - 71:81. Турнірна таблиця. Наступний матч у єврокубку кияни проведуть 11 січня проти словацької "Левиці". Нагадаємо, що в наступний етап з квартету J вийдуть дві найкращі команди.