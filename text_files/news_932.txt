Європейська конфедерація фехтування (EFC) підтримує позицію Федерації фехтування України (ФФУ) щодо усунення російських та білоруських спортсменів від міжнародних змагань, повідомляє офіційна сторінка ФФУ у Facebook. Українська сторона закликає представників FIE не допустити повернення російських і білоруських спортсменів до турнірів навіть під нейтральним прапором. Раніше ініціативу ФФУ підтримала Федерація фехтування США. Рішення з цього питання буде ухвалено на Конгресі FIE 26 листопада. Раніше голову Олімпійського комітету Росії Станіслава Позднякова позбавили повноважень президента EFC.