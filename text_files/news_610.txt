У столиці Польщі Варшаві завершився Відкритий Кубок Європи з дзюдо. Успішно виступили українські борці. У скарбничці збірної України – три медалі. Золоту медаль виграла Юлія Гребоніжко (до 63 кг), яка перемогла у фіналі представницю Франції Раніа Дрід. У ваговій категорії до 66 кг "бронзу" виграв Данило Хлопецький. Українець виявився сильнішим у бронзовому фіналі британця Міхаела Фрієра. Нагороду аналогічної гідності завоював Михайло Свідрак (до 81 кг). Українець у втішному фіналі переміг представника Швейцарії Лукаса Віттвера. У загальнокомандному заліку збірна України посіла 5 місце.