Віцепрезидент та виконавчий директор Федерації тенісу України Євген Зукін розповів, що більше не веде переговорів щодо запрошення гравців до збірної. А також назвав причини, через які найсильніші українські тенісисти Олексій Крутих та Віталій Сачко відмовляються грати за національну команду. "Зі мною гравці перестали спілкуватися. Я відійшов від проведення переговорів із гравцями. Чи займається цим Михайло Філіма? По-перше, Михайло Філіма працює у Міністерстві головним тренером, він автоматично за це відповідає. Як капітан збірної у Кубку Біллі Джин Кінг він відповідає за запрошення дівчат. Переговорами щодо матчу з Ліваном займалася Олена Андрєєва, вона займалася переговорами і з Сачком, і з Крутих. Їхні фінансові апетити нам не підходять", - цитує Зукіна btu.org.ua. Раніше Зукін відповів на запитання, чому перша ракетка України Ангеліна Калініна не грає за збірну.