Сьогодні у штаб-квартирі УЄФА у швейцарському Ньоні відбулося жеребкування стикових матчів Ліги Європи. Єдиний представник України у цьому турнірі "Шахтар" дізнався про суперника. Ним став французький "Ренн", який грав в одній відбірковій групі ЛЄ з київським "Динамо". Зазначимо, володарі других місць у групах ЛЄ (сіяні команди) у стикових матчах грають із володарями третіх місць у групах Ліги чемпіонів УЄФА (несіяні). Матчі цієї стадії турніру заплановані на 16 та 23 лютого. Перший матч "гірники" проведуть вдома. Додамо, що переможці восьми груп ЛЄ автоматично виходять до 1/8 фіналу.