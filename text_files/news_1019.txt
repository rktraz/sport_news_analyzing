Українська тенісистка Людмила Кіченок та Єлєна Остапенко з Латвії номіновані на звання найкращого дуету WTA у 2022 році, повідомляє Sportarena.com. Асоціація відзначила стабільну гру пари. Кіченок та Остапенко здобули 34 перемоги у матчах на 17 різних турнірах сезону. Нинішнього року українка з латишкою виграли два титули – у Бірмінгемі та Цинциннаті. Ще шість разів Людмила з Оленою доходили щонайменше до півфіналів. Кіченок та Остапенко стали півфіналістками парного розряду Підсумкового турніру WTA в американському Форт-Уорті.