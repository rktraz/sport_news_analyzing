У рамках 9-го туру групового етапу Єврокубку баскетбольний "Прометей" зустрічався з "Венецією" та здобув трудову перемогу – 75:71 (14:19, 16:17, 24:13, 21:22). Неймовірний данк форварда "Прометея" "Ді Джея" Стефенса з цього матчу увійшов до топ-10 найкращих моментів туру. Нагадаємо, найрезультативнішим гравцем матчу став ще один легіонер "Прометея" "Ді Джей" Кеннеді, який набрав 27 очок. "Прометей" йде на 4-й позиції у турнірній таблиці. Лідер – іспанський "Ховентуд".