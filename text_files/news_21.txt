У рамках стартового раунду турніру серії WTA1000 у Дубаї перша ракетка України Ангеліна Калініна (WTA, 33) в завзятому поєдинку обіграла десяту сіяну Вероніку Кудерметову (WTA, 11, Росія) – 6:3, 5:7, 7:5. Матч тривав близько 3 години. Це була друга зустріч тенісисток – Калініна взяла реванш за поразку 2021 року. За право вийти до 1/8 фіналу Ангеліна посперечається зі своєю співвітчизницею Даяною Ястремською , яка успішно завершила свій поєдинок проти француженки Аліз Корне – 6:2, 6:3.