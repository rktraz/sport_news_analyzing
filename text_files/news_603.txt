Напередодні у Ризі відбувся останній матч чоловічої збірної України з баскетболу у рамках кваліфікації до чемпіонату світу-2023. В поєдинку, що нічого не вирішував, підопічні Айнарса Багатскіса без проблем обіграли абсолютного аутсайдера групи збірну Нідерландів - 72:56 (18:17, 16:14, 23:8, 15:17). У підсумку збірна України завершує кваліфікацію на п'ятому місці, маючи баланс перемог 4-6. А на чемпіонат світу з групи L поїдуть Іспанія, Італія та Грузія.