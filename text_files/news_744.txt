Розігруючий Тома Ертель назавжди відсторонений від матчів за баскетбольну національну команду Франції через підписання контракту з санкт-петербурзьким "Зенітом", повідомляє L'Équipe. "Все скінчено. Ми ще можемо обговорювати тих, хто грав у Росії раніше, але щодо Тома, якому ми чітко розповіли про такі перспективи, то ні – він не виконав свого зобов'язання. На сьогодні я вважаю, що його у збірній Франції більше не буде. Все закінчено", - заявив президент Французької федерації баскетболу (ФФБ) Жан-П'єр Сьют. Раніше ФФБ заборонила викликати до збірної гравців, які виступають у Росії. Спочатку Ертель підписав заяву, що не гратиме у Росії, проте після Євробаскету-2022 все ж таки вирішив укласти контракт із "Зенітом".