"Арсенал" зробив нову, покращену пропозицію "Шахтарю" стосовно трансферу Михайла Мудрика після того, як донецький клуб відмовився продати вінгера за 40+20 млн євро , пише isport.ua. Головний тренер "канонірів" Мікель Артета, схоже, має твердий намір підписати українця в зимне трансферне вікно. Тому тепер "Арсенал" запропонував "Шахтарю" угоду на 70 млн євро разом з бонусами. Більш того, лондонці впевнені, що "Шахтар" прийме ці умови. Раніше повідомлялось, що Мудрик вже погодив особистий контракт з лондонським клубом. Нагадаємо, кольори "гарматників" вже захищає один гравець збірної України Олександр Зінченко.