Рада Міжнародної шахової федерації (FIDE) на пропозицію Кваліфікаційної комісії надала чотирьом українцям нові спортивні звання, повідомляється на офіційному сайті FIDE. Платон Гальперін та Віктор Матвіїшен стали гросмейстерами. Артему Луцьку та Семену Мітусову присвоєно звання міжнародних майстрів. Як повідомлялося, у FIDE продовжили дискваліфікацію росіян та білорусів.