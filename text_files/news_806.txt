Всесвітня боксерська організація (WBO) оголосила ім'я кращого боксера 2022 року за своєю версією. Ним став чемпіон світу в суперважкій вазі за версіями WBA, WBO, IBO, IBF і The Ring Олександр Усик (20-0, 13 КО), інформує Boxing Scene. Цього року українець провів лише один бій, у якому вдруге переміг британця Ентоні Джошуа. "Ми пишаємося вами, ми пишаємося тим, що тут найкращий боєць у світі", - заявив президент організації Франсіско Валькарель. Нагадаємо, першим професійним титулом, на який претендував Усик, стала корона WBO у важкій вазі, скинувши тоді непереможеного чемпіона Кшиштофа Гловацького у вересні 2016 року у Гданську. Також Усику подарували його портрет від відомого британського художника Патріка Кіліана. Раніше WBO зобов'язала Усика захищати пояс чемпіона проти переможця бою Джозеф Паркер (30-2, 21 KO) - Джо Джойс (13-0, 12 КО).