"Ми стурбовані інцидентом, який стався в Прімера Дивізіон RFEF (матч 20-го туру між ФК "Депортіво" і ФК "Райо Махадаонда"), а саме — образливими вигуками не тільки з боку фан-сектору, а й від звичайних уболівальників, на кшталт "Путін вас переможе!", "Ми за Путіна!", "Зозуля — нацист!" (мається на увазі нападник "Райо Махадаонда" українського походження Роман Зозуля), що призвели до зупинки гри на півтори хвилини головним арбітром матчу. У жовтні 2022 року ПАРЄ стала першою міжнародною організацією, яка визнала Росію терористичною державою. Парламентська асамблея НАТО визнала Російську Федерацію та її режим терористичними, а цю резолюцію, яка також закликає до створення спеціального трибуналу для притягнення режиму до відповідальності за жахливі воєнні злочини, символічно було ухвалено одноголосно саме в Мадриді. Так само вчинила низка парламентів європейських країн, як-от Польщі, Чехії, Естонії. Весь цивілізований світ розуміє суть процесів і підтримує Україну. Іспанія як країна також підтримує нашу державу з перших днів війни, і ми це дуже цінуємо. Ми доводимо цей випадок до вашого відома з наполегливим проханням провести розслідування та вжити заходів, таких, як дисциплінарні санкції — настільки суворі, наскільки передбачають відповідні положення регламентів", — зокрема, ідеться в листі.