Міжнародний центр спортивних досліджень (CIES) на своєму офіційному сайті презентував новий рейтинг національних футбольних ліг, взявши за критерій кількість створених гольових моментів у матчах 2022 року. До реєстру увійшли 74 чемпіонати. Українська прем'єр-ліга розташувалася на передостанньому місці, маючи середній показник 8,62 моменти за гру. Нижче за УПЛ лише 2-й дивізіон чемпіонату Бразилії (8,41). Згідно з наведеною статистикою, у матчах чемпіонату України в середньому за гру забивається 2,23 гола (67-е місце), за 0,21 гола – з пенальті (60-е місце). Лідером рейтингу є німецька Бундесліга – 12,96 моментів за гру. При цьому чемпіонат Німеччини шостий за кількістю голів – 3,04. Найбільше забивають у другому дивізіоні чемпіонату Швейцарії – 3,38 м'ячі за гру. Зазначимо, що цей рейтинг має суб'єктивну оцінку, якщо враховувати, що на 4-му місці розташувався чемпіонат Катару, а АПЛ, Серія А та Ла Ліга займають 10-у, 11-у та 28-ю позиції відповідно. Рейтинг ліг за середньою кількістю створених моментів та забитих голів. … ... ...