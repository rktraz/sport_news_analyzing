Нідерландська асоціація гімнастики приєдналася до своїх колег з України, Польщі, Естонії, Норвегії, Литви та Італії і стала 7-ю національною федерацією, що відмовилася від участі в конгресі Міжнародної федерації гімнастики (FIG), який відбудеться 11-12 листопада в Стамбулі, повідомляє Inside The Games . Нідерланди ухвалили це рішення через допуск до конгресу представників Росії та Білорусі. "Наше рішення було викликане тим, що російські та білоруські делегати ще мають можливість зареєструватися для участі в конгресі. Ми підтримуємо позицію європейської гімнастики, яка одноголосно відмовилася від спілкування з російською та білоруською федераціями гімнастики, оскільки триває жорстока, геноцидна війна Росії в Україні. Поки Росія продовжує цю війну, неможливо залучати російських спортсменів та офіційних осіб у міжнародний спорт. Ми сподіваємося, що ця війна закінчиться якнайшвидше і ми всі зможемо мирно стати частиною олімпійської спільноти", - заявила президент Нідерландської асоціації гімнастики Моніка Кемпфф. Нагадаємо, д ев'ять країн не підтримали допуск Росії до Генасамблеї олімпійських комітетів.