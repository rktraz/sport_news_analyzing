"Інгулець" на своєму офіційному сайті інформував, що на посаду головного тренера призначено досвідченого українського фахівця Сергія Ковальця. У тренерському штабі також залишаються Младен Бартулович, Богдан Шуст та Владислав Лупашко. У минулому Ковалець тренував такі команди, як "Металіст", "Львів", "Олександрія", "Металург" (З), "Оболонь" та "Полісся". З 2012 до 2015 року він очолював молодіжну збірну України. Останнім місцем роботи був "Чорноморець", котрий Ковалець залишив у лютому. Нагадаємо, "Інгулець" залишився без головного тренера в листопаді, коли був звільнений Сергій Лавриненко. Тимчасово посаду в.о. головного тренера обіймав Бартулович. Команда пішла на зимову паузу у чемпіонаті, займаючи 14-те місце у турнірній таблиці.