У рамках регулярного чемпіонату НБА атакуючий захисник "Шарлотт Горнетс" Святослав Михайлюк за півгодини, проведені на паркеті в матчі проти "Нового Орлеана" (96:115), набрав 15 очок, зробив 2 підбирання, 1 передачу та 1 перехоплення. Гравець збірної України став другим за результативністю гравцем своєї команди, поступившись лише Пі Джею Вашингтону (18 очок + 2 підбирання + 2 асисти). Проте, "Шарлотт" визнав саме Михайлюка найкращим гравцем матчу у складі своєї команди. Додамо, що для українця це 11-й матч за "Шарлотт" після обміну. У поточному сезоні Святослав у середньому проводить на майданчику 14 хвилин, набираючи 5,7 очка, 1,1 підбирання, 0,9 передачі та 0,3 перехоплення.