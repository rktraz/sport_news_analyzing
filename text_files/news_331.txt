20-річний український гросмейстер Кирило Шевченко ухвалив рішення змінити спортивне громадянство. Тепер він виступатиме під румунським прапором, повідомляє gsp.ro з посиланням на Федерацію шахів Румунії. Причини переходу офіційно поки що невідомі. Шевченко був лідером збірної України. У складі збірної він став переможцем командного чемпіонату Європи-2021. Минулого року Кирило обіграв багаторічного чемпіона світу Магнуса Карлсена. Підписуйтесь на наш Youtube канал Нагадаємо, киянин у 14-річному віці став гросмейстером. Наразі Шевченко посідає у світовому рейтингу 78-е місце. Додамо, що українець став не першим шахістом, якого акумулювала румунська шахова федерація. Під прапор Румунії також перейшов 26-річний угорський шахіст Ріхард Раппорт, 14 номер рейтингу, віцечемпіон Шахової Олімпіади-2014. Причиною називається солідна спонсорська пропозиція від мільярдера Саши Драгича.