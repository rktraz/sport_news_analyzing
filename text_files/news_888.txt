Вінгер "Шахтаря" Михайло Мудрик увійшов до списку найкращих дриблерів групового етапу Ліги чемпіонів. За шість поєдинків 21-річний вихованець харківського футболу здійснив 26 успішних обведень. Це восьмий результат серед всіх учасників групового етапу ЛЧ. Лідерами по цьому показнику являються французькі співвітчизники – вінгер "Барселони" Усман Дембеле та форвард ПСЖ Кіліан Мбаппе (обидва – по 39 обведень). Нагадаємо, Мудрик у груповому етапі ЛЧ встановив рекорд швидкості бігу. Михайло розвинув швидкість 36,6 км/год. Перше місце українець розділив з тим же Дембеле. Цього сезону Мудрик зіграв за "Шахтар" 15 матчів у всіх турнірах. У його активі 8 голів та 7 асистів. Нагадаємо. "Шахтар" навесні зіграє з "Ренном" у плей-оф Ліги Європи.