"Евертон" офіційно оголосив про звільнення Френка Лемпарда з посади головного тренера. "Іриски" достроково припинили співпрацю з 44-річним англійським фахівцем. Тимчасово клуб тренуватиме тандем Пола Таїта і легенди клубу Лейтона Бейнса, повідомляє пресслужба "Евертона". Лемпард очолював ліверпульський клуб із середини минулого сезону. З ним мерсисайдці врятувалися від вильоту в минулому сезоні, але в цьому йдуть на передостанньому місці. Нагадаємо, за "Евертон" грає українець Віталій Миколенко.