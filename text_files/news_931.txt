Генеральний директор Шахтаря Сергій Палкін безперечно знає справжню ціну одному з головних відкриттів цього сезону Михайла Мудрика. "Мудриком цікавляться завжди, це постійний процес. Щотижня з'являється якийсь клуб і починає усвідомлювати на якому рівні ми знаходимося. Вони не приходять і не кажуть: "Добре, візьміть 50 мільйонів і дайте мені Мудрика". Вони розуміють історію, яка стоїть за ним, і розуміють, що він є досить дорогим гравцем", - цитує Палкіна The Athletic. "Вони починають розуміти наш клуб, яка у нас стратегія, як ми працюємо. У будь-якому разі час настане. Безперечно, знайдеться великий клуб і дасть нам 100 мільйонів євро", - переконаний функціонер. Раніше Палкін заявив, що Мудрика можуть дозволити собі лише 5-6 клубів у світі.