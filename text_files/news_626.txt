Головний тренер збірної України з художньої гімнастики Ірина Дерюгіна в ексклюзивному інтерв’ю XSPORT розповіла про допомогу від Фонду солідарності Міжнародного олімпійського комітету . "Я, як представник такого виду спорту як художня гімнастика, можу сказати, що моєму виду спорту допомагали. Ми без допомоги від Фонду солідарності МОК довго не проіснували б. Знаю, що допомагали і спортивній гімнастиці, і батуту, і акробатиці. Допомагали в усьому, в чому тільки можна. Знаю, що співробітники НОК України всіх обдзвонювали і запитували, кому і яка допомога потрібна", - розповіла Дерюгіна. "Пам’ятаю, наскільки активно Олена Говорова допомагала, Наталія Петрівна Коваленко також. Всі, до кого ми не звертались, всі активно працювали і допомагали спортсменам. Всі питання відпрацьовувались до дрібниць, ніхто не стояв осторонь. А однією з задач Сергія Бубки, наприклад, є те, що він домовляється з людьми, він вирішує питання на своєму рівні. І лаяти це – все одно, що лаяти Україну. І казати, як багато хто потім казав, що хтось там займає місця в НОК, так ви хоч чомусь навчіться, а тоді вже інших критикуйте! На п’єдестал ви стали, а далі навчіться в цьому житті жити", - зазначила головний тренер збірної. "Я дуже довго мовчала, проте витримувати такі речі просто неможливо. Особливо зараз, коли ми маємо дуже потужну боротьбу на спортивному фронті з огляду на бажання МОК і деяких міжнародних федерацій допустити росіян та білорусів до Олімпіади та інших змагань. Ніхто з нас не хоче аби їх допускали, і навколо цього потрібно об’єднатись", - підсумувала 2-разова абсолютна чемпионка світу (1977, 1979). Велике інтерв’ю Дерюгіної читайте тут.