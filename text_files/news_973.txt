Українська збірна розібраною підійшла до початку біатлонного сезону-2022/23. Це підтвердила жіноча естафета (4х6 км) на першому етапі Кубку світу у фінському Контіолахті. Особливо це стосується функціональної підготовки біатлоністок. Збірна України у складі Дар'ї Блашко, Анни Кривоніс, Олени Білосюк та Ірини Петренко продемонструвала непогану стрільбу, але мала серйозні проблеми зі швидкістю проходження дистанції. У підсумку українські біатлоністки посіли останнє, 15-те місце серед команд, що фінішували, поступившись тріумфаторам естафети збірної Швеції майже 8 хвилин. При цьому шведський квартет припустився на 2 промахи більше, ніж українки. Таким чином, жіноча збірна україни повторила свій найгірший результат, який показала у сезоні-2018/19 у Рупольдингу. Тоді українки теж дісталися фінішу 15-ми. Результати жіночої естафети в Контіолахті. ...