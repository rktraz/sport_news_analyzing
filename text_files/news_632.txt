Криза "Челсі" , який в 2023 році виграв лише раз (15 січня над "Кристал Пелас" - 1:0), посилилася минулої суботи, коли в рамках 24-го туру АПЛ на "Стемфорд Брідж" завітав "Саутгемптон", що замикає турнірну таблицю. Гості здобули перемогу – 1:0, чим посилили тиск на головного тренера "синіх" Грема Поттера. Додамо, що у матчі зі "святими" на 64-й хвилині на полі з'явився Михайло Мудрик. Пів години ігрового часу вистачило українцю, щоби встановити антирекорд Прем'єр-ліги. 22-річний вінгер 20 разів втрачав м'яч, що стало антирекордом АПЛ серед футболістів, які виходили на заміну у другому таймі, повідомляє Football London. Підписуйтесь на наш Google News Нагадаємо, Михайло перебрався до "Челсі" у зимове трансферне вікно. За цей час він провів 5 ігор, у яких не відзначився результативними діями.