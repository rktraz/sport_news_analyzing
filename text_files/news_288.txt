Чемпіон світу за версіями WBO, WBA, IBO, IBF і The Ring у суперважкому дивізіоні Олександр Усик (20-0, 13 КО) розповів про свій улюблений боксерський поєдинок. "Настільки багато класних поєдинків, що не можна сказати, який кращий. Є поєдинки, які переглядав багато разів. Свій перший поєдинок з Ентоні Джошуа переглядав сім-вісім разів, другий дивився п'ять разів. Переглядав понад десять разів перший чемпіонський поєдинок Евандера Холіфілда з Дуайтом Каві. 15-раундовий двобій, перший титульний для Евандера Холіфілда. Він неймовірний – його можна назвати улюбленим, мабуть", – заявив український чемпіон в інтерв'ю YouTube-каналу USYK17. Нагадаємо, IBF дала зелене світло бою Усик – Ф'юрі.