Українського тренера футбольного клубу "Пномпень Краун" Олега Старинського визнано тренером року в Камбоджі, повідомляє sport.ua. Старинський разом із командою виграв вдруге поспіль національний чемпіонат, зробивши требл. Цікаво, що протягом сезону "Пномпень Краун" відставав від лідера на 18 очок, проте зміг наздогнати ФК "Вісакха" і за додатковими показниками вирвати чемпіонство. Зазначимо, що український фахівець очолив клуб зі столиці Камбоджі у листопаді 2020 року. До цього він працював відеоаналітиком у "Шахтарі" U-19.