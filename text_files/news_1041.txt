Українська тенісистка Людмила Кіченок у дуеті з латвійкою Оленою Остапенко зіграє у парному розряді на Підсумковому турнірі WTA Finals , повідомляє офіційний сайт WTA. У поточному сезоні пара Кіченок/Остапенко виграла титули WTA 250 у Бірмінгемі та WTA 1000 у Цинциннаті, а також двічі виходили у фінали змагань. Зазначимо, що Кіченок стане першою українкою, яка виступить на WTA Finals у парі. До цього на Підсумковому турнірі WTA грала лише колишня перша ракетка України, екстретя ракетка світу Еліна Світоліна, але в одиночному розряді. Підсумковий турнір WTA відбудеться з 31 жовтня до 7 листопада у Форт-Уерті (штат Техас, США). Тандем Кіченок/Остапенко на цьому турнірі сіяні під 3-м номером.