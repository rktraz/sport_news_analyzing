"Луческу професійно все робить. Ми всі сподіваємося, що після нового року він зробить команду, яка радуватиме наших уболівальників", – заявив Суркіс в інтерв'ю "Циганік LIVE". Зазначимо, що "Динамо" завершило перше коло УПЛ на незвичному 3-му місці в турнірній таблиці, відстаючи від лідируючого "Дніпра-1" на 5 очок, а за втраченими – на 8. На груповому етапі Ліги Європи підопічні Луческу набрали лише 1 очко у далеко не найсильнішій групі з "Фенербахче", "Ларнакою" та "Ренном", посівши останнє місце та завершивши єврокампанію. Раніше повідомлялося, що оцінку роботи Луческу керівництвом "Динамо" буде проведено у грудні.