Чемпіон світу у суперважкій вазі за версією WBC Тайсон Ф'юрі (32-0-1, 23 KO) вкотре у своєму стилі зробив випад на адресу чемпіона світу за версіями WBA, WBO, IBO, IBF і The Ring Олександра Усика (20-0, 13 КО). Британський боксер у день 36-річчя українця (17 січня) кинув йому виклик на бій, висловивши готовність визначити сильнішого в ринзі. "Тайсон Ф'юрі тут, чемпіон світу за версією WBC, номер один. Усику, я викликаю тебе, середньоваговику. Я йду за тобою, кролику. Ти знаєш хто я. Я - "Циганський король". Завжди був лише один король. Прийди і візьми", - заявив Ф'юрі. Раніше сo-промоутер Ф'юрі Боб Арум заявив, що їх не влаштовує бажання Усика поділити гонорари від потенційного бою у пропорції 50 на 50.