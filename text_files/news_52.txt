Незважаючи на численні запевнення керівництва МОК , зокрема президента організації Томаса Баха про бойкот російського олімпійського руху, президент Олімпійського комітету Росії (ОКР) Станіслав Поздняков отримав запрошення на Олімпійський саміт у Лозанні (Швейцарія), повідомляє xsport.ua. Саміт 2022 року буде першою очною зустріччю керівників НОК з початку пандемії коронавірусу – останні два саміти проводилися віртуально. Окрім представників НОК, на саміт запрошуються глави провідних міжнародних федерацій. Серед них президент FIFA Джанні Інфантіно і президент IAAF Себастьян Коу. У програмі саміту немає конкретної згадки про війну в Україні, але очікується, що це питання займатиме місце на порядку денному. Зазначимо, що у травні Позднякова позбавили повноважень президента Європейської конфедерації фехтування (EFC). Нагадаємо, у жовтні г лава МОК заявив про продовження санкцій проти російських та білоруських спортсменів.