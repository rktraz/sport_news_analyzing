Дворазовий олімпійський чемпіон у веслуванні на каноі Юрій Чебан ухвалив рішення виставити на аукціон свої золоті медалі, які він завоював на Олімпіаді-2012 у Лондоні та Ріо-2016 . Усі отримані кошти підуть на допомогу жертвам війни в Україні. "Це був один із найкращих моментів мого життя, який можна порівняти хіба що з народженням моєї дитини. Цей олімпійський фінішний ривок залишив масштабний спогад назавжди у світовій історії та серцях України. До речі, знаменитий олімпійський човен з Ігор-2016 був направлений до музею Національного Олімпійського Комітету України, а нагороди відправлені на аукціон до США. Настав час рухатися далі, я хотів би, щоб ці медалі принесли користь українцям ще раз", - написав Чебан.