Лідер збірної України з біатлону Артем Прима поділився враженнями після першого в сезоні масстарту на етапі Кубка світу в Ансі. "Сьогодні була класна гонка, бігло 25 найсильніших атлетів і ще 5 найкращих на етапі. Така хороша група підібралася. З першого кола вже всі включили швидкість на повну, і гонка почалася відразу на максимальних обертах. Це не так, як в естафеті: повільно починаємо і потім уже вмикаємо швидкість. Сьогодні гонкою більш-менш задоволений, окрім стрільби. Не було належної концентрації, шість промахів, це дуже багато для масстарту. Та й трохи вже не ті кондиції, втома далася взнаки, адже третя гонка поспіль. А ось лижами я сьогодні задоволений і взагалі все гаразд", - цитує Приму biathlon.com.ua. Підписуйтесь на наш Google News Зазначимо, що Артем закінчив гонку передостаннім. А весь п'єдестал пошани виявився норвезьким. Тріумфатором став Йоханнес Дале, який у фінішному коридорі випередив Стурлу Легрейда, топ-3 замкнув Йоханнес Бйо. Кубок світу з біатлону. 3-й етап. Ансі, Франція. Масстарт. Чоловіки. ... Нагадаємо, що Прима фінішував в Ансі у топ-10 у гонці переслідування.