Напередодні відбувся матч четвертого туру групового раунду Кубка Європи ФІБА , в якому київський "Будівельник" зустрічався з італійським "Бріндізі" і здобув перемогу - 93:83 (23:27, 22:8, 22:28, 26:20). Ударною для команди Валерія Плеханова вийшла друга чверть, виграна українським клубом із різницею у 14 очок. Отримавши 10-очкову перевагу, "Будівельник" поступився шістьма балами в третій чверті, але за підсумками фінальної чверті відновив статус-кво. Найкращим гравцем зустрічі став канадський захисник киян Джонні Бергейнмескл. 30-річний гравець за 34 хвилини на паркеті набрав 31 очко, зробив 3 підбирань, 4 передач і 2 перехоплення. "Будівельник" ділить перше місце з естонським "Калевом", поступаючись опоненту через поразку в особистій зустрічі - обидва колективи набрали по 7 очок. У наступному турі ці дві команди знову зустрінуться у матчі, де визначиться одноосібний лідер групи. Гра відбудеться 23 листопада.