Кошмар для жіночої половини збірної України з біатлону на першому етапі Кубка світу сезону-2022/23 у Контіолахті продовжився у спринтерській гонці. Найкраща з українок – Ганна Кривонос із одним промахом фінішувала 54-ою. "Підтримали почин" Анни Дар'я Блашко та Олена Білосюк, які також були більш-менш успішними на вогневому рубежі, допустивши по одному промаху, однак у ногах конкурувати з суперницями поки що не можуть. У результаті – лише 60-те та 61-е місце відповідно. А виграла гонку австрійка Ліза-Тереза Гаузер, яка була влучна на двох вогневих рубежах. Один промах позбавив шансів здобути золоту медаль італійку Лізу Вітоцці. Замкнула п'єдестал шведка Лінн Персон. Спринт. Жінки. ... Повні результати гонки.