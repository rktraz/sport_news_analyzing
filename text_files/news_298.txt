У Мельбурні на кортах спортивного комплексу "Мельбурн-Парк" стартував 111-й розіграш щорічного професійного тенісного турніру серії "Великого шолома" - Australian Open. Перше коло успішно здолала перша ракетка України Ангеліна Калініна (WTA 40), яка у двох сетах обіграла американку Коко Вандевей (WTA 139) – 6:3, 6:1. Зазначимо, Ангеліна вперше у кар'єрі вийшла у другий раунд Відкритого чемпіонату Австралії. За право зіграти у /16 фіналу Калініна зустрінеться в середу з 15-ою сіяною, чешкою Петрою Квітовою. Додамо, що сито першого кола АО також подолала Марта Костюк (WTA 61), яка також у двох сетах обіграла також представницю США Аманду Анісімову (WTA 27) – 6:3, 6:4. У другому колі турніру українка зіграє з господаркою кортів Олівією Градецьки (WTA 199). Поєдинок також пройде у середу.