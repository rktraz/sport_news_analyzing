У черговому матчі другого раунду групового етапу Кубка Європи ФІБА "Будівельник" приймав ізраїльський "Хапоель" Хайфу і здобув перемогу – 81:79 (27:22, 29:19, 7:22, 18:16). Після провальної третьої чверті, "Будівельник" дозволив супернику себе настигнути, однак у заключній чверті український клуб набрав на 2 очки більше, ніж "Хапоель", що зумовило підсумкового переможця цього протистояння. Найкращим у складі переможців став Джерай Грант, який набрав 23 очки. Після чотирьох турів "Будівельник" посідає 3 місце. Для виходу в наступний раунд турніру необхідно потрапляти в топ-2.