У рамках 16-го туру бельгійської Ліги Жюпіле "Брюгге" українців Романа Яремчука та Едуарда Соболя зустрічався на виїзді із "Гентом" . Матч сусідів за турнірною таблицею завершився перемогою господарів – 2:0. Під час матчу фанати господарів розгорнули на трибуні напис “Смерть зрадникам, Яремчук – Іуда”. Пізніше банер оперативно прибрали. Після матчу пресслужба "Гента" виступила з офіційною заявою в якій заявила, що "категорично не схвалює банер, вивішений на адресу Яремчука" і вибачається перед українським футболістом. Зазначимо, що Яремчук, який вийшов на "Геламко Арена" на заміну, з 2017 по 2021 рік захищав кольори саме "Гента" і провів за "буйволів" 121 матч, відзначившись 47-ма голами.