У рамках четвертого туру групового етапу Ліги конференцій "Дніпро-1" на виїзді зустрічався із "Вадуцом" (Ліхтенштейн). Зустріч завершилася мінімальною перемогою українського клубу – 2:1. У першому таймі команди обмінялися голами – на влучний удар алжирського легіонера дніпрян Яніса Амаша (25 хвилина) господарі за 5 хвилин відповіли голом Ельміна Растодера. Героєм зустрічі став Артем Довбик , який на 90+1 хвилині зумів у ефектному зависанні завдати точного удару головою та принести гостям таку потрібну перемогу. Додамо, що Олександр відрізняється за свою команду у шостому матчі поспіль. На жаль, ці 3 очки не дозволили команді Олександра Кучера гарантувати собі вихід у плей-оф турніру. Справа в тому, що в паралельному матчі "Аполлон" зненацька здобув мінімальну перемогу над беззаперечним лідером групи Е нідерландським АЗ Алкмар (1:0) і зберіг інтригу у цьому квартеті. За два тури до фінішу у АЗ залишилося 9 очок в активі, "Дніпро-1" набрав 7, "Аполлон" – 4, "Вадуц" – 2. У наступному турі, 27 жовтня, дніпряни приймуть кіпріотів. Огляд матчу "Вадуц" - "Дніпро-1".