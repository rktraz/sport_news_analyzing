Народний депутат, перший заступник голови комітету Верховної Ради з питань молоді та спорту Жан Беленюк прокоментував закон про персональні санкції щодо російських спортсменів , куди потрапив і українець Анатолій Тимощук . “Я не знаю, чи залишилось у Тимощука ще якесь майно в Україні, але цим рішенням ми зробили все, щоб з Україною його більше нічого не пов’язувало. Наразі ми внесли у список 56 спортсменів. Але одразу після публікації цього списку до мене почали телефонувати колеги й називати нові прізвища ворогів України, причому надаючи відеодокази їхніх ворожих поглядів. Тому цей список буде однозначно розширений. Щоб не додавати до нього по одному прізвищу, ми зберемо всіх і внесемо цілим пакетом”, - цетує нардепа sportarena.com . “Тепер РНБО повинна промоніторити всіх цих спортсменів, чи мають вони якесь майно в Україні, чи мають активи. Якщо мають — все буде заблоковано. Якщо ні — це буде сигнал іншим прихильникам війни”, - підсумував Беленюк.