Нагадаємо, у травні Тодд Белі придбав "Челсі" у Романа Абрамовича за 4.25 млрд. фунтів, проте російський олігарх з ізраїльським та португальським паспортами не отримав жодної пенні з цієї угоди. Річ у тім, що вся сума опинилася на замороженому банківському рахунку, і від самого початку, як і було обговорено перед продажем клубу, британський уряд планував направити ці гроші на підтримку людей , які постраждали від війни в Україні. Багатьох дивувало, чому британці продовжують утримувати ці гроші в себе і не витрачають їх за призначенням, проте Дочерті запевняє, що незабаром це станеться. "Вони, як і раніше, на замороженому банківському рахунку в Британії. Ми завершили адміністративну роботу і звернулися за ліцензією. Сподіваємося, ці кошти на початку свого шляху в Україну на допомогу нужденним людям", - цитує Дочерті fapl.com з посиланням на The Independent.