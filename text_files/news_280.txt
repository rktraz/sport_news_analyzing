У рамках 19 туру бельгійської Ліги Жюпіле "Брюгге" українців Романа Яремчука та Едуарда Соболя грав на виїзді проти беззаперечного лідера чемпіонату – "Генка" та зазнав поразки – 1:3. Яремчук відіграв останні півгодини матчу, і саме українець на 74-й хвилині мав реальний шанс зрівняти рахунок, але не скористався вивіреним пасом свого партнера. Зазначимо, що через хвилину гості залишилися в меншості, а ще через 6 хвилин пропустили третій гол і питання про переможця було знято з порядку денного. Додамо, що Соболь участі у матчі не брав, хоч і був у заявці. "Брюгге" ще далі віддалився від призової трійки, посідаючи 4 місце.