Рекомендації Міжнародного олімпійського комітету (МОК) щодо допуску російських спортсменів до турнірів не визначають їхню участь у Іграх-2024 , заявила міністр спорту Франції Амелі Удеа-Кастера . "Якщо міжнародні федерації вирішать на користь індивідуальної участі атлетів, це буде під суворим нейтралітетом, без гімну і російського прапора. Рекомендація – лише етап, який не визначає того, що ми робитимемо для Олімпійських ігор", - цитує міністра xsport.ua. При цьому Удеа-Кастера зазначила, що останнє слово залишається за МОК, який визначає умови участі атлетів в Олімпіаді та Паралімпіаді. "Водночас очевидно, що голос глави держави-організатора буде почутий", - резюмувала Удеа-Кастера. Нагадаємо, президент МОК Томас Бах на виконкомі організації у Лозанні рекомендував допустити російських та білоруських спортсменів до міжнародних турнірів, проте окреслив низку умов.