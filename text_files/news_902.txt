Україна відмовилася від участі у чемпіонаті світу з самбо , який 11 листопада стартує у Бішкеку (Киргизстан). "Україна не бере участі у ЧС, вони не подали заявки", - цитує офіційне повідомлення Міжнародної федерації самбо (FIAS) insidethegames.biz . Це рішення Федерації самбо України було прийнято у відповідь на те, що FIAS дозволила спортсменам із Росії та Білорусі брати участь у її змаганнях, зокрема, у ЧС-2022 під нейтральним статусом всупереч рекомендаціям Міжнародного олімпійського комітету (МОК). Загалом заявки на участь у турнірі подали 52 команди.