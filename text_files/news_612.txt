У заключному, 4-му турі основного раунду відбору на чемпіонат світу-2024 з футзалу збірна України на виїзді розписала нічию з Нідерландами – 1:1. "Синьо-жовті" набрали 10 очок, на 5 очок відірвавшись від найближчого переслідувача. Підопічні Олександра Косенка безпосередньо вийшли до еліт-раунду кваліфікації. 20 команд буде поділено на п'ять груп. На мундіаль виходять переможці квартетів. Чотири найкращі другі команди у матчах плей-оф розіграють ще 2 путівки.