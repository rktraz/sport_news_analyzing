Російських та білоруських тенісистів допустять до виступу на Wimbledon -2023, повідомляє xsport.ua з посиланням на Daily Mail. Їх не змусять публічно засуджувати війну в Україні, але можуть попросити підписати кодекс поведінки перед мейджором. Деталі цього кодексу ще не визначені. Організатори Wimbledon заборонять усю російську символіку на трибунах. Британський уряд підтримає це рішення і не блокуватиме заявку на отримання віз від російських гравців. Проте остаточного рішення поки що не прийнято. Нагадаємо, що у 2022 році російських тенісистів не було допущено до турнірів у Великій Британії. ATP та WTA позбавили Wimbledon можливості розігрувати рейтингові очки , а також оштрафували Британську асоціацію тенісу (LTA) на 1 млн доларів.