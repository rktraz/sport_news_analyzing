"Дніпро-1" запропонував "Шахтарю" зіграти матч 14-го туру УПЛ у Словаччині, повідомляє Sportarena.com. Матч лідерів поточного чемпіонату заплановано на 19-20 листопада в Ужгороді. Дніпряни пропонують зіграти у словацькому Кошице. У цьому місті вони грали домашні матчі єврокубків. Від Ужгорода до Кошице всього 100 кілометрів. На пропозицію "Дніпра-1" мають погодитись "Шахтар" та УПЛ. Зазначимо, що "гірникам" вигідно не переносити гру до Словаччини. Якщо матч відбудеться в Україні, то дніпряни можуть не дорахуватись кількох ключових легіонерів. Нагадаємо, обидві команди ще не знають поразок на внутрішній арені. При цьому "Дніпро-1" набрав 28 очок у 10 матчах, а в активі "Шахтаря" 23 очки після 9 ігор.