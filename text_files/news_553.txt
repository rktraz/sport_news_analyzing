Збірна України посіла 12-е місце у медальному заліку чемпіонату Європи з легкої атлетики у приміщенні, що відбувся 2–5 березня у турецькому Стамбулі. "Синьо-жовта" команда здобула 4 медалі - 1 "золото", 1 "срібло" та 2 "бронзи". 75% усіх нагород українцям приніс сектор для стрибків у висоту. У жінок Ярослава Магучіх стала чемпіонкою Європи (1.98 м), а Катерина Табашник (1.94 м) виборола "бронзу". Віцечемпіоном континенту став стрибун у висоту Андрій Проценко (2.29 м). Ще одну "бронзу" приніс у скарбничку команди Роман Кокошко, який став третім у штовханні ядра (21.84 м). Переможцем у медальному заліку стала збірна Норвегії (4-1-0). А найбільше медалей вибороли дві команди – Нідерландів та Польщі – по 7. Чемпіонат Європи 2023 року з легкої атлетики (у приміщенні). Стамбул, Турція). Медальний залік.