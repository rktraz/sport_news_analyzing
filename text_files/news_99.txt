Італійський волейбольний клуб "Перуджа" виграв чемпіонат світу. За цю команду виступає лідер збірної України, догравець Олег Плотницький. У фіналі італійський клуб обіграв своїх співвітчизників із "Трентіно" – 3:1. У матчі за бронзу "Крузейро" обіграв "Мінас" - 3:1. Турнір пройшов у Бразилії. Додамо, що спочатку до участі запросили дві команди, які представляють Європу – переможця Ліги чемпіонів польську "Заксу" та фіналіста турніру "Трентіно". Але "Закса" відмовилася від участі у турнірі через напружений графік. Тож замість неї й виступила "Перуджа".