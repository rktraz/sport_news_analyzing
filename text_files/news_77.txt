Чемпіон світу за версією WBC у суперважкій вазі Тайсоном Ф'юрі (33-0-1, 24 KO) підтвердив свій намір залучити до підготовки до можливого поєдинку проти володаря титулів за версіями WBA, WBO, IBO, IBF і The Ring Олександра Усика (20-0, 13 КО) легенду "Манчестера Юнайтед" Вейна Руні. За словами британського боксера, найкращий бомбардир в історії збірної Англії, який нині працює головним тренером клуба MLS "Ді Сі Юнайтед", має стати його спаринг-партнером і планує пробути в його тренувальному таборі практично місяць. "Я розмовляв з Вейном, і він готовий до цього. Ми збираємося залучити Вейна до моєї підготовки до бою з Олександром Усиком. Ні, це не жарт, усе дуже серйозно. Він збирається приїхати до табору приблизно на чотири тижні, щоб допомогти мені", - наводить слова Ф'юрі ESPN. Нагадаємо, команда Усика представила яскраве промо очікуваного бою з Ф'юрі.