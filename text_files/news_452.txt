Українська асоціація футболу (УАФ) на своєму офіційному сайті опублікувала оновлений список стадіонів команд Української Прем’єр-ліги сезону-2022/23, на яких дозволено проведення матчів відповідно до вимог "Додаткових заходів безпеки для організації та проведення футбольних матчів в Україні серед професіональних футбольних клубів в умовах воєнного стану". До нього увійшли 18 стадіонів. При цьому виконком УАФ додав у лонг-лист сім нових арен. Оновлений список стадіонів, на яких можуть проходити матчі УПЛ: • НСК "Олімпійський", м. Київ; • "Арена Львів", м. Львів; • "Ворскла" ім. О.Бутовського, м. Полтава; • "Чорноморець", м. Одеса; • "Авангард", м. Ужгород; • "Динамо" ім. В.Лобановського, м. Київ; • "Колос", с. Ковалівка Київської обл.; • КСК "Ніка", м. Олександрія Кіровоградської обл.; • "НТК ім. В.Баннікова", м. Київ; • "Оболонь Арена", м. Київ; • "Тернопільський міський стадіон ім. Р.Шухевича", м. Тернопіль; • "Україна", м. Львів; • "Гірник", м. Кривий Ріг Дніпропетровської обл.; • "Інгулець", смт Петрове Кіровоградської обл.; • "Минай-Арена", с. Минай Закарпатської обл.; • "Скіф", м. Львів; • "Авангард", м. Рівне; • "Зірка" ім. С.Березкіна, м. Кропивницький Деякі зі стадіонів зможуть проводити матчі другого кола чемпіонату України із глядачами на трибунах . Це відбудеться у разі успішних переговорів УАФ з Міністерством молоді та спорту України та обласними військовими адміністраціями щодо допуску фанатів. Додамо, що у списку допущених спортивних арен відсутні, зокрема, "Авангард" (Луцьк) та "Черкаси-Арена", а також арени команд УПЛ: "Дніпро-Арена" ("Дніпро-1"), ОСК "Металіст" ( "Металіст" і "Металіст 1925") і "Славутич-Арена" ("Зоря").