Головний тренер "Вереса" Юрій Вірт в інтерв'ю YouTube-каналу "Брутальний футбол" заявив, що з нападником Євгеном Селезньовим велися переговори щодо підписання контракту, але угода так і не була укладена через те, що раніше українець виступав за російський клуб. "Ми спілкувалися, але у "Вересі" ті футболісти, які грали там (у Росії, - прим. LB.ua), у нас ніби все табу. До нас Діма Немчанінов переходив. Ми з уболівальниками спілкувалися і сказали, що о'кей, це востаннє. Футболісти, які грали в Росії – табу для нас". Заради справедливості слід зазначити, що в березні 2022 року Селезньов заявив, що його перехід у "Кубань" був помилкою.