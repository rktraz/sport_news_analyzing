На п'ятому етапі Кубка світу з біатлону у німецькому Рупольдингу пройшла класична естафета у чоловіків. Як і дві попередні аналогічні гонки, її виграла збірна Норвегії. Команда Франції, яка лідирувала після двох етапів, задовольнилася третім місцем. А між норвежцями та французами завершив гонку квартет господарів. Збірна України, у складі Артема Пріми, Дениса Насико, Богдана Цимбала та Антона Дудченка стала шостою. Зазначимо, що Прима завершив стартовий етап 13-м. На цій же позиції Україна була після другого етапу, який біг Насико. Прорив зробив Цимбал, підтягнувши наш квартет на 7 місце. А Дудченко ще на одну позицію покращив результат. Нагадаємо, у двох попередніх чоловічих естафетах нинішнього сезону Україна була 9-ою та 12-ою. Завтра в Рупольдингу пройде жіноча естафета, а завершить етап чоловічий та жіночий мас-старти (15 січня). Підсумкові результати: