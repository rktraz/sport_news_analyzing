Італійський клуб та французький "Марсель" напередодні підписали угоду про трансфер хавбека за схемою оренди із зобов'язанням викупу. Сума трансферу склала 10 млн євро + 3 млн бонусами. 29-річний українець вже попрощався зі своїм ексклубом в Instagram. Руслан подякував усім, хто був із ним протягом італійського періоду кар'єри. "Дякую клубу, моїм партнерам, тренерам і особливо вболівальникам. Від щирого серця дякую всім, хто йшов зі мною протягом цієї подорожі. Я не прощаюся, ми залишаємося друзями. Назавжди", - написав Малиновський. Цього сезону півзахисник провів 15 матчів за "Аталанту", в яких забив один гол і виконав два асисти.