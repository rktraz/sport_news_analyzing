У фіналі турніру WTA 125 у Чилі зустрілися українка Катерина Байндль (WTA, 113) та єгиптянка Маяр Шериф (WTA, 50). Вольову перемогу святкувала більш високорейтингова єгиптянка - 3:6, 7:6 (7-3), 7:5. Зустріч тривала понад три години. У вирішальному сеті українка відігралася з рахунку 2:5, але потім програла останні два гейми. Це було третє очне протистояння Байндль та Шериф. У двох попередніх матчах перемогу також святкувала єгиптянка. Байндль зіграла третій фінальний матч цього року - до цього вона програла фінали на турнірах ITF W60 у Монпельє та ITF W100 у Лес-Франкесес-дель-Вальєс.