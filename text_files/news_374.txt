Народний депутат України та титулована у минулому легкоатлетка Ольга Саладуха опублікувала у соцмережах заяву членів Комітету Верховної Ради України з питань молоді та спорту щодо можливого рішення МОК про допуск росіян та білорусів до міжнародних турнірів під нейтральним статусом. Зокрема, чемпіонка світу-2011 у потрійному стрибку написала, що Комітет ВР просить парламент проголосувати за звернення до МОК щодо санкцій щодо росіян. Крім того, 39-річна уродженка Донецька наголосила, що "ми також виступаємо проти бойкоту участі українських спортсменів в Олімпійських іграх".