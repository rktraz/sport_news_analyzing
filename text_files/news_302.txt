Північно-лондонським дербі "Тоттенгем" – "Арсенал" завершувався 20 тур Англійської прем'єр-ліги. "Каноніри", за яких виступає Олександр Зінченко , здобули заслужену перемогу (2:0) і зміцнили до 8 очок своє лідерство у турнірній таблиці. Українець провів на полі 85 хвилин і був одним із найкращих у складі своєї команди. Зінченко, з оцінкою 7,4 бали, увійшов до символічної збірної туру АПЛ за версією WhoScored. Додамо, що компанію Олександру склав Макс Кілман, англійський центрбек "Вулвергемптона" українського походження.