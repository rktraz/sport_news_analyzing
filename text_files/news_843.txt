"Тоттенгем" працює над підписанням півзахисника "Аталанти" Руслана Малиновського , повідомляє Sportarena.com . "Шпори" мають намір домовитися про перехід гравця збірної України в зимове трансферне вікно. Представники "Тоттенгема" вже зв’язалися з генеральним менеджером "Аталанти" Лі Конгертоном. Перехід 29-річного українця оцінюється приблизно у 15 мільйонів євро. Крім "Тоттенгема", у послугах Малиновського зацікавлені ще два клуби АПЛ - колишній клуб Андрія Ярмоленка " Вест Гем" і "Ноттінгем Форест", а також французький "Марсель". Крім того, на півзахисника претендує "Інтер". Раніше керівництво "Аталанти" відмовило "Ромі" у трансфері Малиновського. Римський клуб намагався вести переговори з бергамцями, щоб викупити українського хавбека вже в зимове трансферне вікно. Нагадаємо, "Тоттенгем" та "Марсель" останніми днями літнього трансферного вікна намагалися взяти в оренду Руслана. Перехід не відбувся через рішення президента "Аталанти" Антоніо Перкассі. Нинішнього сезону українець провів 11 матчів за італійський клуб і забив один гол.