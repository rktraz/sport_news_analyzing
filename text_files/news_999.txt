15-річний українець Кирило Болюх завоював друге золото на юніорському чемпіонаті світу-2022 зі стрибків у воду, що проходить у Монреалі (Канада), повідомляє xsport.ua. Кирило виступив у віковій групі В і став найкращим у стрибках у воду з 10-метрової вежі. Він набрав 476,90 балів. Зазначимо, що для Болюха це друга медаль на ЧС-2022. Раніше він завоював "золото" у стрибках із 3-метрового трампліну. Нагадаємо, що Кирило Азаров у Монреалі виборов золоту медаль на метровому трампліні.